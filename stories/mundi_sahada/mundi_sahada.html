<!DOCTYPE html>
<html>
<head>
	<meta http-equiv="content-type" content="text/html; charset=UTF-8">
	<link href="http://fonts.googleapis.com/icon?family=Material+Icons" rel="stylesheet">
	<link type="text/css" rel="stylesheet" href="../../css/materialize.min.css"  media="screen,projection"/>
	<meta name="viewport" content="width=device-width, initial-scale=1.0"/>
	<link type="text/css" rel="stylesheet" href="../../css/base.css"  media="screen,projection"/>
	<link rel="stylesheet" href="https://maxcdn.bootstrapcdn.com/font-awesome/4.4.0/css/font-awesome.min.css">

	<title> ପୁରୁଣା ଦିନର ଗପ</title>

	<script language="javascript" type="text/javascript">
		var OSName="Unknown OS";
		if (navigator.userAgent.indexOf("Windows NT 5")!=-1) OSName="WinXP";
		if (navigator.userAgent.indexOf("Windows NT 6")!=-1) OSName="Win7";
		if (navigator.userAgent.indexOf("Mac")!=-1) OSName="MacOS";
		if (navigator.userAgent.indexOf("X11")!=-1) OSName="UNIX";
		if (navigator.userAgent.indexOf("Linux")!=-1) OSName="Linux";
	</script>
</head>

<body class="odia">
	<div class="row">
		<div class="col s11">
			<div class="row">
				<div class="col s1" style="float:right"> <p class="flow-text right-text"></p> </div>
				<div class="col s3 l2" style="float:right"> <p class="flow-text right-text"> <a href="../../editor.html">ସହାୟତା</a></p> </div>
				<div class="col s3 l2" style="float:right"> <p class="flow-text right-text"> <a href="../../developer.html">ପ୍ରକାଶକ</a></p> </div>
				<div class="col s3 l2" style="float:right"> <p class="flow-text right-text"> <a href="../../index.html">ମୂଳପୃଷ୍ଠା</a></p> </div>
			</div>
		</div>
	</div>
	<div class="row">
		<div class="container">
			<div class="col s12 l8">
				<h4>ମୁଣ୍ଡି ସାହାଡ଼ା</h4>
				<h6>କାହ୍ନୁଚରଣ ମହାନ୍ତି</h6>
				<hr>
				<br>
				<p style="text-indent:0px">
					<span class="opening_letter">ଗାଁ</span> ମଝିରେ ରାଧାର ଛୋଟ କୁ.ଡ଼ିଆଟି | ଦୂରେଇ ଦୂରେଇ ଗୋଟି ଗୋଟିକା ଅନେକ ଘର | ତେଣିକି ଗାଁ ଦାଣ୍ଡ | ଛୋଟ ଗାଁଟି ତ ବିକ୍ରମପୁର | ବାହୁଦା ନଈର କୂଳରେ | ଗାଁ ମଝିରେ ମାନ୍ଦ୍ରାଜ ଓ ଓଡ଼ିଶାର ସୀମା | ଇଛ୍ଛାପୁରକୁ ବାଟ ତିନି କୋଶ ହେବ କି ନାହିଁ ---
				</p>
				<p>
					ରାଜନୀତି ସେ ବୁଝେ ନାହିଁ | ଇଛ୍ଛାପୁର କି ବିଜୟନଗର ଓଡ଼ିଶାରେ ମିଶିବା ଉଚିତ କି ନୁହେଁ , ବ୍ରହ୍ମପୁର କି କଟକ ଆନ୍ଧ୍ରଦେଶରେ ମିଶିବ କି ନାହିଁ ସେ କଥା ସେ କେବେ ବିଚାର କରି ନାହିଁ |ସେ ଜାଣେ , ସେ ଇଛ୍ଛାପୁରର ଝିଅ | ବିକ୍ରମପୁରର ବୋହୂ | ଇଛ୍ଛାପୁର ତା'ର ଜନ୍ମଭୂମି | ବିକ୍ରମପୁର ତା'ର କର୍ମଭୂମି | ପୁରା ପଚିଶଟି ବର୍ଷ କଟି ଗଲା | ଘର ଆଗରେ ରାସ୍ତା କଢ଼ରେ ଯେଉଁ ମୁଣ୍ଡି ସାହାଡ଼ା ଗଛ , ସେଇ ତା'ର ସାକ୍ଷୀ | ବାହୁଦା ନଈର ବାଲି , ନୀ ସେପାରି ପାହାଡ଼ ଧା.ଡ଼ି , ଆଉ ଶେଷକୁ ତା'ର ଆଖି ଦୁଇଟା --- ଏମାନେ ବି ତା'ର ସାକ୍ଷୀ |
				</p>
				<p>
					ଚଷାଘରର ଝିଅ | ବୋହୂ ହୋଇ ଯେତେବେଳେ ପନ୍ଦର ବର୍ଷର ଝିଅ ବିକ୍ରମପୁରରେ ଗୋଡ଼ ଦେଲା , ସେତେବେଳେ ଗାଁ ମଝିରେ ତା'ର ଦରଭଙ୍ଗା କୁ.ଡ଼ିଆ ନ ଥିଲା | ଶାଶୁ ଶଶୁର , ଗେରସ୍ତ ଦିଅର ନଣନ୍ଦ ସମସ୍ତେ ଥିଲେ | ହଳ , ବଳଦ , ଗାଈ , ମଇଁଷି , ଛେଳି , କୁକୁର ସମସ୍ତେ ସେ ଘରେ ଆଶ୍ରା ନେଇଥିଲେ | ଜମି ବା.ଡ଼ି ଧାନ ଅମାର |
				</p>
				<p>
					ରାଧିକୁ ଦେଖି ସମସ୍ତେ ଭାରି ଖୁସି ହୋଇଥିଲେ | ତା'ର ରୂପରେ କିଛି ବିଶେଷତ୍ବ ନ ଥିଲା , ଢଙ୍ଗରେ ବି | ଶ୍ୟାମଳ ବର୍ଣ୍ଣ --- ପୁର ପଲ୍ଲୀର ଶହ ଶହ ଝିଅ ବୋହୂ୍ଙ୍କ ପରି ସ୍ବାସ୍ଥ୍ୟଟି ଭଲ | ଘରକାମ କରିବାରେ ନିପୁଣ | କ୍ଳାନ୍ତି ଜାଣେ ନାହିଁ | ଖିଆ ପିଆରେ ଆପତ୍ତି ଓଜର ନ ଥାଏ | ଘରର ବୋହୁ , ପେଜ ପାଣି ଯାହା ମିଳେ ଖାଇଦେଇ ସମସ୍ତଙ୍କ ସଙ୍ଗେ ଯୋଗଦେଇ କାମ କରେ --- ଘରର ମଙ୍ଗଳ ପାଇଁ |
				</p>
				<p>
					ଘର ଆଗରେ ସେ ଯେଉଁ ମୁଣ୍ଡି ସାହାଡ଼ା --- ବଢ଼େ ନାହିଁ କି ଛିଡ଼େ ନାହିଁ | ପୁରୁଷେ ଉଞ୍ଚା ଝଙ୍କାଳିଆ | ଟିକି ଟିକି ପତର | ତା'ରି ଗଣ୍ଡିର ଗୋଟିଏ ଯାଗାରେ ସିନ୍ଦୁର ଲାଗିଛି | ସେଇ ଗଛରେ ଠାକୁରାଣୀ ଆଶ୍ରା କରିଛନ୍ତି | ଗଛ ପଛକୁ ତିନି ଶାଖିଆ ହୁଙ୍କା | ଛଅ ମାସ ସେ ବଢି ବଢି ଉପରକୁ ଉଠେ | ମୁଣ୍ଡି ସାହାଡ଼ାର ମଥା ଛୁଏଁ | ବର୍ଷା କାଳରେ ପୁଣି ଛିଡ଼ି ଛିଡ଼ି ଯାଏ | ମୁଣ୍ଡି ସାହାଡ଼ାର ଅଧା ଯାଏ ଖସି ଆସେ | ହୁଙ୍କା ମୂଳରେ ଗାଡ଼ | ବେଳେ ବେଳେ ନାଗସାପ ବାହାରି ଠାକୁରାଣୀଙ୍କୁ ପ୍ରଦକ୍ଷିଣ କରେ | ପୁଣି ଗାଡ଼ରେ ପଶେ | 
				</p>
				<p>
					ବାସୁକିର ପ୍ର-ପଣ-ନାତି ସେ | ଶିବଙ୍କର ପଇତା | ମୁଣ୍ଡିସାହାଡ଼ାରେ ହରପ୍ରିୟା ଠାକୁରାଣୀ କି ତାଙ୍କର କେଉଁ ପୋଇଲି-ପରିବାରୀର ଅଂଶ ବିରାଜମାନ | ତାଙ୍କର ଦେହରକ୍ଷୀ ରୂପେ ଶିବଙ୍କ ନାଗର ଚାକର ବାକର କେଉଁ ହରିଜନ-ନାଗ ପିଲାର ନାତି-ପଣନାତି ନାଗ ବଚ୍ଚା ଠାକୁରାଣୀଙ୍କୁ ଜଗି ରହିଛି | ପଛରେ ପୁଣି କୈଳାସପର୍ବତର ନମୂନା |
				</p>
				<p>
					ରାଧି ଯେଉଁଦିନ ବୋହୁ ହୋଇ ଆସିଥିଲା , ମୁଣ୍ଡି-ସାହାଡ଼ାକୁ ପ୍ରଣାମ କରିଥିଲା | ଠାକୁରାଣୀଙ୍କ ପାଖରେ ପୂଜା , ବାଜା , ଭୋଗରାଗ ମଧ୍ୟ ହୋଇଥିଲା | ପଚିଶ ବର୍ଷକାଳ ସେ ଏଇଆ ଦେଖି ଆସିଛି | ଭଲ ମନ୍ଦ ସବୁ କାମରେ | ହିସାବ କଲେ ଜଣା ପ.ଡ଼ିବ --- କେତେ ଛେଳି , ମେଣ୍ଢା , କୁକୁ୍ଡ଼ାର ରକ୍ତ ମୁଣ୍ଡି-ସାହାଡ଼ା ତଳେ ଢଳା ହୋଇଛି | ଠାକୁରାଣୀଙ୍କୁ ସନ୍ତୋଷ କରା ହୋଇଛି | ଗଛରେ ଯେତେ ପତର ସେତିକି ଆତ୍ମା ସେଥିରେ ଆଶ୍ରା ନେଇଛନ୍ତି | ସମସ୍ତେ କଲ୍ୟାଣ କରୁଛନ୍ତି --- ବିକ୍ରମପୁରର ମଙ୍ଗଳ ହେଉ ---
				</p>
				<p>
					କାହାର କ'ଣ ମଙ୍ଗଳ ହୋଇଛି କି ନାହିଁ ; ରାଧିର ମଙ୍ଗଳ ତା'ର ଖଣ୍ଡିଆ କୁ.ଡ଼ିଆରୁ ଜଣାଯାଏ | ମୁଣ୍ଡରେ କେରା କେରା ବାଳ ପାଚିଲାଣି | ଦାନ୍ତ କେତୋଟି ହଲିଲାଣି | ଦେହ ହେଲାଣି ପଥୁରିଆ | ମନ ହେଲାଣି ଟାଣ --- ଠିକ୍‍ ଯେମିତି ନଈ ସେପାରି ପାହାଡ଼ ଉପରର ପଥର | ଜୀବନଟା ଏଇ ବାହୁଦା ନଈର ରୁକ୍ଷ ବାଲି ପନ୍ତାର ପରି ନିରସ , ଅନୁର୍ବର , ଅନାବଶ୍ୟକ |
				</p>
				<p>
					ପଚିଶି ବର୍ଷର ଇତିହାସ --- ଆଜି ରାଧିକୁ କରିଛି ମୂଲିଆଣୀ | ସେ ବି ହୋଇଛି ଠିକ୍‍ ଏଇ ମୁଣ୍ଡି-ସାହାଡ଼ା ପରି | ଦୁଇ କୁଳରେ ତା'ର ଆଉ କେହି ନାହିଁ | ସବୁ ସେ ସହିଛି | ତଥାପି ସେ ବଞ୍ଚିଛି | ବଞ୍ଚିବା ପାଇଁ ମୂଲ ଲାଗୁଛି | ଭବିଷ୍ୟତ ପାଇଁ ପୁଣି ସଞ୍ଚିରଖୁଛି | ଭବିଷ୍ୟତ | ଆହୁରି ତହିଁରେ ଆସ୍ଥା |
				</p>
				<p>
					ପଚିଶ ବର୍ଷର କରୁଣ ଇତିହାସ | ସମସ୍ତେ ତା'ର ମରି ହଜିଗଲେ | ଗୋଟିକ ପରେ ଗୋଟିଏ | ଠାକୁରାଣୀକୁ ସନ୍ତୋଷ କରିବାକୁ ଜଣକର ମରଣ ପରେ ସେଇ ମୁଣ୍ଡି-ସାହାଡ଼ା ତଳେ ବୋଦା ରକ୍ତ ଢାଳିଛି | କାକୁତି ମିନତି ହୋଇ ଆଖିର ଲୁହ ନିଗା.ଡ଼ିଛି | ତଥାପି ଦେବତା ଶୁଣି ନାହିଁ | କିଏ ଆଗରେ ଗଲା | କିଏ କାହା ପଛରେ | କ'ଣ ହୋଇଥିଲା , କାହିଁରେ ଗଲେ , ଏସବୁ ବର୍ଣ୍ଣନା କରି ଲାଭ ନାହିଁ | ସମସ୍ତେ ଗଲେ | ଦଶବର୍ଷ ତଳେ ସେଇ ଅଲକ୍ଷଣୀ | ଘରେ ରହିଗଲେ ଦିଓଟି ବିଧବା --- ରାଧା ଓ ତା'ର ଜା' ମୋତି ସତର ବର୍ଷର ଟୋକି |
				</p>
				<p>
					ସେଇ ବର୍ଷ ବିକ୍ରମପୁରରେ ଲାଗିଲା ନିଆଁ | ଅନେକ ଘର ପୋ.ଡ଼ି ଜଳି ପାଉଁଶ ହେଲା | ରାଧିର ଘର ବି | ସମସ୍ତେ ଭଲ ଘର ତୋଳିଲେ | ରାଧି ତୋଳିଲା ଦୁଇବଖରା କୁ.ଡ଼ିଆ | ବଡ଼ଘର ତା'ର ହେବ କ'ଣ ? କିଏ ଭୋଗ କରିବେ ? ଶଶୁର ଇପାରି କୃଷ୍ଣମୂର୍ତ୍ତି କୁମୁଟି ଠାରୁ କରଜ ଆଣି ଦୁଇ ପୁଅଙ୍କର ବାହାଘର କରିଥିଲେ | ଗେରସ୍ତ ଓ ଦିଅର ବିଶି ପାତ୍ର ଠାରୁ କରଜ ଆଣି ବାପ ମା'ଙ୍କର ଶୁଦ୍ଧି ଓ ଭଉଣୀର ବାହାଘର କଲେ | ସ୍ବାମୀ ଓ ଦିଅରଙ୍କର ଚିକିତ୍ସା ପାଇଁ ପୁଣି ପ୍ରେତକ୍ରିୟା ପାଇଁ ରାମ ପଟ୍ଟନାୟକ ଘରେ କାଗଜ ସନ୍ତକ କରି ରାଧି ଓ ମୋତି ଟଙ୍କା ଆଣିଥିଲେ |
				</p>
				<p>
					କୁମୁଟି , ବ୍ରାହ୍ମଣ ଓ କରଣ ତିନିହେଁ ବିଚାର କରି ରାଧି ଓ ମୋତିଙ୍କର ସମ୍ପତ୍ତିବାଡି ବଣ୍ଟାବଣ୍ଟି କରି ନେଲେ | ଖାଲି ଘର ଡିହ ଓ ଏଇ ଦରଭଙ୍ଗା କୁଡିଆ ଖଣ୍ଡ ଛାଡ଼ି ଦେଲେ | ଭବିଷ୍ୟତରେ ନେବେ ବୋଲି ଆଶା ଥାଏ | ସବୁ ଦଶ ବର୍ଷ ତଳର ଘଟଣା | 
				</p>
				<p>
					ଦିନେ ରାତିରେ ---
				</p>
				<p>
					ସେଇ କୁ.ଡ଼ିଆ ଘରେ | ମୋତିର ମୁଣ୍ଡକୁ କୋଳରେ ପୁରେଇ ରାଧା ଶୋଇ ସପନ ଦେଖୁଛି | ସବୁ ଦୁଃଖର ସପନ | ଅଙ୍ଗେ ନିଭେଇଲା କଥା | ନିଦ ଭାଙ୍ଗିଲା | ଆଖିରୁ ଗ.ଡ଼ି ଆସୁଥିବା ଲୁହ ପୋଛିଲା | ଅନ୍ଧାରରେ ମୋତିର ମୁଣ୍ଡ ଆଉଁସିଲା | 
				</p>
				<p>
					ମୋତିର ନିଦ ଭାଙ୍ଗିଲା | ପଚାରିଲା , କ'ଣ ଅପା ?
				</p>
				<p>
					ରାଧା ତା'ର ହାତ ଧରି ଥଙ୍ଗେଇ ଥଙ୍ଗେଇ କହିଲା , ମୋତି ଲୋ , ମୋ ଅବିଗୁଣ ପାଇବୁ ନାହିଁ | ତୋ'ରି କଥା ଭାବୁଥିଲି | ସବୁତ ଗଲା | ସାହା ସମ୍ବଳ କିଛି ନାହିଁ | ଟୋକି ବୟସ ତୋ'ର | ତୁ ଦୁତିଅ ହୋଇ ଯା |
				</p>
				<p>
					ମୋତି ଚମକି ଉଠିଲା | ରାଧି ହାତରୁ ହାତ ଟାଣି ନେଲା |
				</p>
				<p>
					ରାଧା ତା' ମନ କଥା ବୁଝିଲା | କହିଲା , ରାଗିଲୁ କି ? ରାଗନା ମୋତି | ତୋର ଭଲକୁ ଜହୁଛି | ଲୋକେ ପଙ୍କକୁ ସିନା ଠେଲି ଦେବେ , ବୁ.ଡ଼ିଗଲା ମଣିଷକୁ ଉଧାରିବାକୁ କେହି ହାତ ବଢ଼େଇବେ ନାହିଁ | କୃଷ୍ଣମୂର୍ତ୍ତି ଅନ୍ଧାରରେ ଆସି ଅନ୍ଧାରରେ ଯାଉଛି ସିନା , ହିନୀମାନିଆଁ କପାଳକୁ କିଛି ଅଛପା ରହିବ ନାହିଁ |
				</p>
				<p>
					ସାପ ପରି ଫଁ ଫଁ ହେଲା ମୋତି | ଚିହିଁକା ଛାତିରେ ହାତ ଚାପି କହିଲା , ଭାରି ସତୀ ସୁଲକ୍ଷଣୀଟା ତ !
				</p>
				<p>
					ତା' ପାଟିରେ ହାତ ଦେଇ ରାଧା କହିଲା , ପାଟି କର ନାଁ | ଚିଡ଼ି ମା.ଡ଼ୁଛି ଯଦି ମୋ' ପିଠିରେ ଦି'ପୁଞ୍ଜା ବସେଇ ଦେ | ତୋ'ର ଦୋଷ ମୁଁ ଦଉ ନାହିଁ | ନିଜକୁ ସତୀ ସୁଲକ୍ଷଣୀ ବୋଲି କହୁ ନାହିଁ , ଯାହା ଅଙ୍ଗେ ନିଭେଇଛି , ସେଇ କଥା ତତେ କହୁଛି | ମୋ' ସାନ କୁହା ମାନ | ମୋ କଥାରେ ହଁ ଭର | ମା ହେବାକୁ ସମସ୍ତଙ୍କର ମନ ହୁଏ | ମା ହେବାକୁ ଦଶଦିଗ ଅନ୍ଧାର ଦିଶେ ଲୋ ମୋତି | ତୋ ଦୋଷ ଦଉ ନାହିଁ କି ମୋ ଚହଲା ମନ ପାଇଁ ମୋ ଦୋଷ ମୁଁ ଦେଉ ନାହିଁ | ତୋ'ର ବୟସ ଅଛି | ତୋ' ପାଇଁ ମୁଁ ଅଛି | ଦୂରରେ ଥାଇ ହେଲେ ତୋରି ସୁଖ ଟିକେ ଦେଖେଁ |
				</p>
				<p>
					ମୋତି ଲୋ ---
				</p>
				<p>
					ରାଧା ତୁନି ହେଲା |
				</p>
				<p>
					ମୋତି ଥକ୍‍କା ହୋଇ ଭାବିଲା |
				</p>
				<p>
					ଖରାଦିନ | ବାହାରେ ଉଜ୍ଜ୍ବଳ ଜହ୍ନ ଆଲୁଅ | ନିଶବଦ ରାତି | କୁ.ଡ଼ିଆ କଡ଼ ଆମ୍ବ ଗଛ ଛାଇ ଆଡ଼ୁ ଖଣ୍ଡିକାଶ ଶୁଭିଲା |
				</p>
				<p>
					ମୋତି ଚମକି ଉଠିଲା | ରାଧାର ବେକ କୁଣ୍ଢେଇ ଧରି କାନ୍ଧ ଉପରେ ମୁଣ୍ଡ ନଦି ଦେଲା | ଗୋଟା ଛାଏଁ ଥରୁ ଥାଏ |
				</p>
				<p>
					ଆମ୍ବ ଗଛ ଛାଇ ତଳୁ ତାଳି ଶବ୍ଦ |
				</p>
				<p>
					ମୋତି କିଟି ମିଟି କରି କୁଣ୍ଢେଇ ଧରିଲା ରାଧାକୁ | ଥରିଲା ଗଳାରେ କହିଲା , ତୋ ଇଛ୍ଛା ---
				</p>
				<p>
					ମୋତି ଦୁତିଅ ହୋଇଗଲା ନୂଆପଡ଼ା | ରାଧା ଘର ଢିଅ ବନ୍ଧା ପକେଇଲା | ମୋତିର ହେଲା ପୁଅ | ସାତ ବର୍ଷ ତାକୁ ପୁରିଲା |
				</p>
				<p>
					ରାଧା କେବେ ମୋତି ଘରକୁ ଯାଇ ନାହିଁ | ସେ ଜାଣେ , ତା'ର ଖର ନିଶ୍ବାସରେ ସବୁ ଜଳି ଯାଇଛି | ମୋତି ପୁଅ ଗେରସ୍ତ ନେଇ ସୁଖରେ ରହୁ | ଆଇଷ ପାଇ ସଂସାରରେ ବଞ୍ଚି ରହନ୍ତୁ | ମୋତି ଖବର ପଠାଏ | ରାଧା ମନା କରେ |
				</p>
				<p>
					ରାଧା ଯାଇ ଥିଲା ନୂଆପଡ଼ା | ଆଠ ବର୍ଷ ପରେ ମୋତି ସଙ୍ଗେ ଦେଖା | ଦୁଇ ଜା'ଙ୍କର ଆଖିରୁ ଝରିଲା ଲୁହ | ସାତ ବର୍ଷର ପୁଅ ଜଟିଆ ମୁଣ୍ଡରେ ହାତ ବୁଲେଇଲା ରାଧା | ଆଠ ବର୍ଷର ସଞ୍ଚିତ ଧନ ଟଙ୍କା କେଇଟି ମୋତି ହାତରେ ଦେଇ ଆସିଲା |
				</p>
				<p>
					ପନ୍ଦର ଦିନ ପରେ ---
				</p>
				<p>
					ସଞ୍ଜବେଳେ ମୋତି ଘରୁ ଲୋକ ଖବର ନେଇ ଆସିଲା ଜଟିଆର ଦେହ ବଡ଼ ଖରାପ | ଜର | ଆଖି ଫିଟୁନାହିଁ | ହତଜ୍ଞାନ ହୋଇ ପ.ଡ଼ିଛି | ମୋତି ତାକୁ ଥରେ ଯିବାକୁ ଖବର ପଠେଇଛି |
				</p>
				<p>
					ରାଧା ମନା କରି ପଠେଇଲା | ଖବର ଦେଲା , କୋଉ ଠାକୁର ନାମରେ ପାଣି ଛଡ଼େଇ ଦେ | ମୁଁ ଯିବି ନାହିଁ |
				</p>
				<p>
					ଲୋକଟି ଫେରି ଗଲା ରାତିରେ |
				</p>
				<p>
					ସେଇ ଅନ୍ଧାର ରାତିରେ ---
				</p>
				<p>
					ରାତି ଅଧ | ଆକାଶ ମେଘାଛ୍ଛନ୍ନ | ଗୋଟିଏ ହୋଇ ନକ୍ଷତ୍ର ଦିଶୁ ନାହିଁ | ନିଥର ପ୍ରକୃତି | ପବନର ହିଲ୍ଲୋଳ ନାହିଁ | ନିଶବ୍ଦ |
				</p>
				<p>
					ରାଧାର ଆଖିକୁ ନିଦ ନାହିଁ | ଯନ୍ତ୍ରଣାରେ ଛଟପଟ ମନ | କେଡ଼େ ଭୁଲ ସେ ନ କଲା ସତେ | ମନ ମାରି ଏତେ ଦିନ ତ ସେ ରହିଥିଲା | କାହିଁକି ବାଆଁରେଇ ହୋଇ ଗଲା ସେ ମୋତି ଘରକୁ ? କାହିଁକି ତା'ର ପୁଅ ଜଟିଆର ମୁଣ୍ଡରେ ହାତ ବୁଲେଇଲା ? ଦୁନିଆରେ ଜନ୍ମ ହୋଇ କାହାରିକୁ ସ୍ନେହ କରିବାର ଅଧିକାର ତା'ର ନାହିଁ | ଯାହାକୁ ସେ ସ୍ନେହ କରିଛି ତା'ର ହୋଇଛି ଅମଙ୍ଗଳ | 
				</p>
				<p>
					ସତେ କ'ଣ ଜଟିଆ ବଞ୍ଚିବ ? ଜଟିଆକୁ ସେ ସ୍ନେହ ଭରା ଆଖିରେ ଚାହିଁଥିଲା | ତାକୁ ସେ ଆଦର କରିଥିଲା | ପେଟ ତାର ପୁରି ଉଠିଥିଲା | ଦଇବ କ'ଣ ସହିବ ? ଠାକୁର ଠାକୁରାଣୀଙ୍କୁ ସେ ଆଉ ଡାକିବ ନାହିଁ | କେତେ ତ ଡାକିଛି | କେହି କେବେ ଶୁଣି ନାହାନ୍ତି | ମୁଣ୍ଡି ସାହାଡ଼ା ତଳେ ଉପାଧିଆ ପ.ଡ଼ି ରାତି ରାତି କଟେଇଛି | ତଳେ ମୁଣ୍ଡ କୋ.ଡ଼ି ରକ୍ତ ବାହାର କରିଛି | ତଥାପି ଠାକୁରାଣୀ ଶୁଣି ନାହାନ୍ତି |
				</p>
				<p>
					ରାତି ପାହିଲେ ଅଶୁଭ ଖବର ଆସିବ | କେତେ ଅଶୁଭ ଖବର ତ ତା' ମନରେ ଭେଦିଛି | ଜଟିଆର ମରଣ ଖବର ବି  ସେମିତି ତା' ମନରେ ବାଜିବ | ମନରେ ପଶିବ | ହୁଏତ ଥକ୍‍କା ହୋଇ ଘଣ୍ଟାଏ ବସିବ | ଆଖିରୁ ଲୁହ ଗଡ଼େଇବ | ପେଟ ତାତିଲେ ସବୁ ଦୁଃଖ ଛାତି ତଳେ ଛପେଇ ଗଲା କଥା ପଛକୁ ପକାଇ ପୁଣି ବାହାରି ପ.ଡ଼ିବ ସେ ମୂଲ ଲାଗିବାକୁ |
				</p>
				<p>
					ମନର କୋହ ରାଧା ସହି ପାରିଲା ନାହିଁ | ଦେବତାକୁ ସେ ଆଉ ପୂଜା କରିବ ନାହିଁ | ଦେବତା କେବେ ମଣିଷର କଥା ଭାବେ ନାହିଁ | ଏଇ ଯେଉଁ ମୁଣ୍ଡି ସାହାଡ଼ା, ଯାହାର ମୂଳରେ ମଣିଷ ତା'ର ରକ୍ତ ଅଜା.ଡ଼ି ଦେଇ ଗୁହାରି କରିଛି | ତାହାରି ଦେହରେ ଠାକୁରାଣୀ ବିଜେ କରିଛନ୍ତି, ଜୁଳୁ ଜୁଳୁ କରି ସବୁ ଦେଖୁଛି | କାହିଁକି ସେ ରହିବ ? ପୂଜା ପାଣି ପାଇବ ? ସବୁ ତ ଗଲା | ସେ ବି ଯାଉ | ଠାକୁରାଣୀ ତା'ର ସର୍ବନାଶ କରିଛି | ସେ ତା'କୁ ଛାଡ଼ିବ କାହିଁକି ? ରାଧା ମନ ଉଲ୍ଲାସରେ ହସିଲା | ସେ ଦୁର୍ବଳ ମଣିଷ ଉପରେ ଦାଉ ସାଧି ପାରିବ ନାହିଁ | ଦେବତାକୁ ନିଜର କରାମତି ଦେଖାଇବ | ଲୋକେ ତା'ର ଯାହା କରିବାର କରନ୍ତୁ | 
				</p>
				<p>
					ରାଧା ଉଠିଲା | ଅନ୍ଧାରରେ ଦରାଣ୍ଡି ଦରାଣ୍ଡି କ'ଣ ଖୋଜିଲା |
				</p>
				<p>
					ରାତି ପାହିଲା |
				</p>
				<p>
					ମୁଣ୍ଡି ସାହାଡ଼ା ମୂଳରେ ଲୋକ ଜମା ହୋଇଛନ୍ତି | ରାଧା ଜିଭ କାମୁ.ଡ଼ି ପ.ଡ଼ିଛି | ଦୂରରେ ଛିରିକି ପ.ଡ଼ିଛି ଟାଙ୍ଗିଆ ଖଣ୍ଡେ | ମୁଣ୍ଡି ସାହାଡ଼ା ମୂଳରେ ଦି' ଚାରି ଚୋଟ କୁରାଢ଼ି ଦାଗ, କ୍ଷୀର ନିଗି.ଡ଼ି ପ.ଡ଼ୁଛି |
				</p>
				<p>	
					ରାଧାର ପାଦ ଉପରେ ନାଗ ଦଂଶନର ଚିହ୍ନ | ଛୋଟ ଛୋଟ ଦିଓଟି ଦାଗ |
				</p>
				<p>	
					ଠାକୁରାଣୀର ପ୍ରତାପ !
				</p>

				




				<br>
				<br>
				<br>
				<p style="text-align:center">********************</p>
			</div>

			<div class="col l1 hide-on-med-and-down"><p> </p></div>
			<div class="col l3 hide-on-med-and-down">
				<p class="quotation">
					ପୁରା ପଚିଶଟି ବର୍ଷ କଟି ଗଲା | ଘର ଆଗରେ ରାସ୍ତା କଢ଼ରେ ଯେଉଁ ମୁଣ୍ଡି ସାହାଡ଼ା ଗଛ , ସେଇ ତା'ର ସାକ୍ଷୀ |
				</p>
				<p class="quotation">
					ରାଧି ଯେଉଁଦିନ ବୋହୁ ହୋଇ ଆସିଥିଲା , ମୁଣ୍ଡି-ସାହାଡ଼ାକୁ ପ୍ରଣାମ କରିଥିଲା | ଠାକୁରାଣୀଙ୍କ ପାଖରେ ପୂଜା , ବାଜା , ଭୋଗରାଗ ମଧ୍ୟ ହୋଇଥିଲା | ପଚିଶ ବର୍ଷକାଳ ସେ ଏଇଆ ଦେଖି ଆସିଛି | ଭଲ ମନ୍ଦ ସବୁ କାମରେ |
				</p>
				<p class="quotation">
					କୁମୁଟି , ବ୍ରାହ୍ମଣ ଓ କରଣ ତିନିହେଁ ବିଚାର କରି ରାଧି ଓ ମୋତିଙ୍କର ସମ୍ପତ୍ତିବାଡି ବଣ୍ଟାବଣ୍ଟି କରି ନେଲେ | ଖାଲି ଘର ଡିହ ଓ ଏଇ ଦରଭଙ୍ଗା କୁଡିଆ ଖଣ୍ଡ ଛାଡ଼ି ଦେଲେ |
				</p>
				<p class="quotation">
					ତୋ'ର ବୟସ ଅଛି | ତୋ' ପାଇଁ ମୁଁ ଅଛି | ଦୂରରେ ଥାଇ ହେଲେ ତୋରି ସୁଖ ଟିକେ ଦେଖେଁ |
				</p>
				<p class="quotation">
					ରାଧା କେବେ ମୋତି ଘରକୁ ଯାଇ ନାହିଁ | ସେ ଜାଣେ , ତା'ର ଖର ନିଶ୍ବାସରେ ସବୁ ଜଳି ଯାଇଛି |
				</p>
				<p class="quotation">
					ଦୁନିଆରେ ଜନ୍ମ ହୋଇ କାହାରିକୁ ସ୍ନେହ କରିବାର ଅଧିକାର ତା'ର ନାହିଁ | ଯାହାକୁ ସେ ସ୍ନେହ କରିଛି ତା'ର ହୋଇଛି ଅମଙ୍ଗଳ |
				</p>
				<p class="quotation">
					ସେ ଦୁର୍ବଳ ମଣିଷ ଉପରେ ଦାଉ ସାଧି ପାରିବ ନାହିଁ | ଦେବତାକୁ ନିଜର କରାମତି ଦେଖାଇବ | ଲୋକେ ତା'ର ଯାହା କରିବାର କରନ୍ତୁ |
				</p>
			</div>
		</div>
	</div>

	<div class="row" style="width:100%; background:#333; margin-bottom:0px; padding-top:10px; padding-bottom:20px">
		<div class="container">
		<div class="col s12 offest-s1" style="color:white">
			<hr>

			This site is a non-profit effort to promote Odia literature among the younger generations. We are digitizing various short stories by famous and accomplished writers of the Odia society. You can contribute to this effort by typing an Odia story in Unicode Odia and sending it to us.
		</div>
		</div>
	</div>


	<script type="text/javascript" src="../../js/jquery-2.1.4.min.js"></script>
    <script type="text/javascript" src="../../js/materialize.min.js"></script>
    <script type="text/javascript">
    	$(document).ready(function(){
    		$('.tooltipped').tooltip({delay: 20});
    	});
    </script>
</body>
</html>
