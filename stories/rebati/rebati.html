<!DOCTYPE html>
<html>
<head>
	<meta http-equiv="content-type" content="text/html; charset=UTF-8">
	<link href="http://fonts.googleapis.com/icon?family=Material+Icons" rel="stylesheet">
	<link type="text/css" rel="stylesheet" href="../../css/materialize.min.css"  media="screen,projection"/>
	<meta name="viewport" content="width=device-width, initial-scale=1.0"/>
	<link type="text/css" rel="stylesheet" href="../../css/base.css"  media="screen,projection"/>

	<title> ପୁରୁଣା ଦିନର ଗପ</title>

	<script language="javascript" type="text/javascript">
		var OSName="Unknown OS";
		if (navigator.userAgent.indexOf("Windows NT 5")!=-1) OSName="WinXP";
		if (navigator.userAgent.indexOf("Windows NT 6")!=-1) OSName="Win7";
		if (navigator.userAgent.indexOf("Mac")!=-1) OSName="MacOS";
		if (navigator.userAgent.indexOf("X11")!=-1) OSName="UNIX";
		if (navigator.userAgent.indexOf("Linux")!=-1) OSName="Linux";
	</script>
</head>

<body class="odia">
	<div class="row">
		<div class="col s11">
			<div class="row">
				<div class="col s1" style="float:right"> <p class="flow-text right-text"></p> </div>
				<div class="col s3 l2" style="float:right"> <p class="flow-text right-text"> <a href="../../editor.html">ସହାୟତା</a></p> </div>
				<div class="col s3 l2" style="float:right"> <p class="flow-text right-text"> <a href="../../developer.html">ପ୍ରକାଶକ</a></p> </div>
				<div class="col s3 l2" style="float:right"> <p class="flow-text right-text"> <a href="../../index.html">ମୂଳପୃଷ୍ଠା</a></p> </div>
			</div>
		</div>
	</div>
	<div class="row">
		<div class="container">
			<div class="col s12 l8">
				<h4>ରେବତୀ</h4>
				<h6>ଫକୀରମୋହନ ସେନାପତି</h6>
				<hr>
				<br>
				<p class="opening_para">
					କଟକ ଜିଲ୍ଲାର ହରିହରପୁର ପ୍ରଗନା ମଧ୍ୟରେ ଗୋଟିଏ ମଫସଲ ଗ୍ରାମ, ନାମ ପାଟପୁର | ଗ୍ରାମ ମୁଣ୍ଡାମୁଣ୍ଡିରେ ଗୋଟିଏ ଘର | ଆଗିଲି ପିଛିଲି ଚାରିବଖରା, ଖଞ୍ଜା ପାଚିରୀ ଚାଳିଆରେ ଢିଙ୍କିଶାଳ, ଅଗଣା ମଧ୍ୟରେ କୂଅ, ଆଗକୁ ଦାଣ୍ଡଦୁଆର, ପଛକୁ ବା.ଡ଼ିଦୁଆର | ଦାଣ୍ଡଦୁଆର ମେଲାଘରେ ଦାଣ୍ଡଲୋକେ ବସା ଉଠା କରନ୍ତି, ପ୍ରଜାମାନେ ଖଜଣା ଦେବାକୁ ଆସି ଏହିଠାରେ ବସନ୍ତି | ଶ୍ୟାମବନ୍ଧୁ ମହାନ୍ତି ଜମିଦାର ତରଫରୁ ଗ୍ରାମର କରଣ, ମାସକୁ ଦରମା ଦୁଇଟଙ୍କା, ଦରମା ଛା.ଡ଼ି ପାଉତି ବିଶୋଧନୀ, ବାହାଲହଣା ଇତ୍ୟାଦିରୁ ଦୁଇପଇସା ହାତପୈଠ ହୁଏ | ସବୁ ମିଶାଇଲେ ମାସକୁ ଚାରି ଟଙ୍କାରୁ ଉଣା ହେବ ନାହିଁ, ସଂସାର ଏକରକମ ଚଳେ | ଏକରକମ କିଆଁ ? ବୋଇଲେ ଭଲ ଚଳେ | ଏଇଟା ହେଲା ନାହିଁ, ସେଇଟା ଘରେ ନାହିଁ, ଏପରି କଥା ଘରର କାହାରି ମୁହଁରୁ ଶୁଣାଯାଏ ନାହିଁ | ବା.ଡ଼ିରେ ଶାଗ ମାଗ ଛା.ଡ଼ି ସଜନା ଦୁଇଗଛ | ଘରେ ଲଗାପ.ଡ଼ିଆ ବରଷବିଆଣୀ ଗାଈ ଦୁଇଟା ବନ୍ଧା ; ଦୁଧ ଟିକିଏ, ଚହ୍ଲା ମନ୍ଦାଏ ହାଣ୍ଡିତଳେ ଲାଗିଥାଏ | ବୁଢ଼ୀ ଚଷୁ ମିଶାଇ ଘଷି ତା.ଡ଼ିଦିଏ, କାଠ କିଣା ବାଧେ ନାହିଁ | ଶ୍ୟାମବନ୍ଧୁଟି ବଡ଼ ସିଧା ସଳଖ ଲୋକ, ପ୍ରଜାମାନେ ମାନନ୍ତି, ସୁଖ ପା'ନ୍ତି | ବାପରେ ଧନରେ କହି କହି ଦୁଆର ଦୁଆର ବୁଲି ଖଜଣା ଅସୁଲ କରେ, କାହାରିଠାରୁ ଅନ୍ୟାୟରେ ପଇସାଟିଏ ନିଏ ନାହିଁ | ପ୍ରଜାମାନେ ଖଜଣା ଦେଇ <a class="wrd_meaning tooltipped" data-position="top" data-delay="20" data-tooltip="ଖଜଣା ପୈଠ କରିବାର ରସିଦ୍‍ (Tax receipt)">ପାଉତି</a> 
					
					<img class="side-illustration hide-on-med-and-down" src="tree.jpg">

					 ମାଗନ୍ତି ନାହିଁ, ସେ ଚାରିଆଙ୍ଗୁଳି ତାଳପତ୍ରରେ ଖଣ୍ଡେ ପାଉତି ଲେଖି ବଳେ ଚାଳରେ ଗୁଞ୍ଜି ଦେଇଯାଏ | ଜମିଦାର ପିଆଦା ଆସିଲେ ଗାଁ'କୁ ଛାଡ଼େ ନାହିଁ, ଆପେ ହାତ ଓଠ ଧରି ଧୂଆଁଖିଆ ଦୁଇପଇସା ଅଣ୍ଟାରେ ଗୁଞ୍ଜିଦେଇ ବିଦା କରେ | ଶ୍ୟାମବନ୍ଧୁ ଘରେ ଖାଇବାକୁ କୁଟୁମ୍ବ ଚାରିଜଣ, ଆପେ ଦୁଇ ପରାଣୀ, ମା ବୁଢୀ଼, ଦଶ ବରଷର ଝିଅ | ଝିଅର ନାମ ରେବତୀ | ଶ୍ୟାମବନ୍ଧୁ ସଞ୍ଜବେଳେ ପିଣ୍ଡାରେ ବସି 'କୃପାସିନ୍ଧୁ ବଦନ' ଗାଏ, ଆଉ ଆଉ ଭଜନ ଗାଏ, କେବେ କେବେ କାଠ ରୁଖାଟି ଉପରେ ବଇଠାଟିଏ ଥୋଇ ଭାଗବତ ପଢେ, ରେବତୀ ପାଖରେ ବସି ଶୁଣୁଥାଏ | ସେ ମୁହେଁ ମୁହେଁ ଢେର ଭଜନ ଶିଖିଗଲାଣି, ତା ପିଲା ମୁହଁକୁ ଭଜନଗୁ.ଡ଼ିକ ଖୁବ୍‍ ମାନେ | ସଞ୍ଜବେଳେ ବାପା ପାଖରେ ବସି ଭଜନ ଗାଇଲେ ଗାଁର କୌଣସି କୌଣସି ଲୋକ ଆସି ଶୁଣନ୍ତି | ରେବତୀ ବାପା ପାଖରୁ ଗୋଟିଏ ଭଜନ ଶିଖିଥିଲା, ସେଇଟି ଗାଇଲେ ଶ୍ୟାମବନ୍ଧୁ ବଡ଼ ଖୁସି ହୁଏ | ପ୍ରତିଦିନ ଝିଅକୁ ଗାଇବାକୁ କହେ, ରେବତୀ ଗାଏ ---
				</p>
				<p class="poem">
					କା' ଆଗେ କରିବି ଗୁହାରି ? <br>
					ତୁମ୍ଭେ ନ ଚାହିଁଲେ ନାଥ ଗରିବ ଯିବ ସରି <br>
					କର ବା ନ କର ତ୍ରାଣ,    ପଦେ ସମର୍ପିଛି ପ୍ରାଣ, <br>
					ହୃଦେ ଅଛି ତବ ନାମ ଧରି | <br>
					ତୁମ୍ଭ ବିନା ତ୍ରିଜଗତ ଶୂନ୍ୟ ହେ ହରି | <br>
					ଶୀତଳ କର ଜୀବନ ପ୍ରେମାମୃତ ଦାନ କରି |
				</p>
				<p>
					ଦୁଇ ବରଷ ତଳେ ସ୍କୁଲ ଡେଃ ଇନ୍ସପେକ୍ଟର ମଫସଲ ଗସ୍ତକୁ ଯିବା ସମୟରେ ପାଟପୁରରେ ରାତିଏ ରହିଯାଇଥିଲେ | ଗ୍ରାମର ମୁଖିଆ ମୁଖିଆ କେତେ ଜଣ ଲୋକ କୁହାପୋଛା କରିବାରୁ ଦିପୋଟିବାବୁ ଓ.ଡ଼ିଶା ବିଭାଗର ଇନ୍ସପେକ୍ଟରଙ୍କଠାରୁ ରିପୋର୍ଟ କରି ଗୋଟିଏ ଅପରପ୍ରାଇମେରୀ ସ୍କୁଲ ବସାଇ ଦେଇଅଛନ୍ତି | ଶିକ୍ଷକ ବେତନ ମାସକୁ ଚାରି ଟଙ୍କା | ଏହି ଚାରି ଟଙ୍କା ସରକାରରୁ ମିଳେ | ଏହାଛଡ଼ା ପ୍ରତି ପିଲା ମାସକୁ ଅଣାଏ ଲେଖାଏଁ ଦିଅନ୍ତି | ଶିକ୍ଷକଟି କଟକ ନର୍ମାଲ ସ୍କୁଲର ଅବଧାନବିଭାଗର ଉତ୍ତୀର୍ଣ୍ଣ ଛାତ୍ର, ନାମ ବାସୁଦେବ | ନାମଟି ଯେପରି ବାସୁଦେବ, ଲୋକଟା ମଧ୍ୟ ସେହିପରି ବାସୁଦେବ | ଟୋକାଟା ଭିତର ବାହାର ସବୁ ସୁନ୍ଦର | ଗାଁ ମଝିରେ ଚାଲିଯିବା ବେଳେ ମୁଣ୍ଡଟେକି କାହାକୁ ଚାହେଁ ନାହିଁ | ବୟସ ଆନ୍ଦାଜ କୋ.ଡ଼ିଏ | ସୁନ୍ଦର ରୂପ ଯେମନ୍ତ ଗୋଟିଏ ଚାଉଳରେ ଗଢ଼ା | ପିଲାଦିନେ ପିହୁଳାରୋଗ ହୋଇଥିଲା | ତା' ମା ମୁଣ୍ଡରେ ତତଲା ବୋତଲ ମୁହଁ ଚିହ୍ନ ଦେଇଥିଲା | ସେ ଚିହ୍ନ ଆଜିଯାଏ ଅଛି | ହେଲେ ସେ ଚିହ୍ନ ତାକୁ ମାନେ | ବାସୁଦେବ ପିଲାକାଳରୁ ମା ବାପ ଛେଉଣ୍ଡ, ମାମୁଘରେ ରହି ମଣିଷ ହୋଇଛି | ବାସୁଦେବ ଜାତିରେ କରଣ, ଶ୍ୟାମବନ୍ଧୁ ମଧ୍ୟ କରଣ | କେବେ ପୁନେଇ ଗୁରୁବାରରେ ଘରେ ପିଠାପଣା ହେଲେ ଶ୍ୟାମବନ୍ଧୁ ପାଠଶାଳାକୁ ଯାଇ କହିଆସେ, "ବାପା ବାସୁ ! ସଞ୍ଜବେଳେ ଟିକେ ଆମ ଘରକୁ ଯିବ, ତୁମ ମାଉସୀ ଡାକିଛନ୍ତି |" ଏହିପରି ଯିବାଆସିବାରେ ସେମାନଙ୍କ ମଧ୍ୟରେ ଗୋଟିଏ ମାୟା ଲାଗିଗଲାଣି | ରେବତୀ ବାସୁକୁ ଦେଖିଲେ କହେ, "ଆହା, ମା ଛେଉଣ୍ଡଟି, କଣ ଖାଏ -- କିଏ ତା ଖାଇବା ଦେଖୁଛି |" ବାସୁ ପ୍ରତିଦିନ ସଞ୍ଜବେଳେ ଯାଇ ଶ୍ୟାମବନ୍ଧୁ ପାଖରେ ଘ.ଡ଼ିଏ ଅଧେ ବସି ଆସେ | ବାସୁକୁ ଦୂରରୁ ଦେଖିଲେ "ବାସୁଭାଇ ଅଇଲେ, ବାସୁଭାଇ ଅଇଲେ" ବୋଲି ରେବତୀ ପାଟି କରି ବାପକୁ କହେ | ରେବତୀ ସଞ୍ଜବେଳେ ବାପ ପାଖରେ ବସି ପ୍ରତିଦିନ ପଠିତ ପୁରୁଣା ଭଜନଗୁ.ଡ଼ିକ ବାସୁକୁ ଶୁଣାଏ | ବାସୁକୁ ସେହି ଗୀତ ନୂଆ ନୂଆ ପରି ଲାଗେ | ଦିନେ ଏ କଥା ସେ କଥା ପଡ଼ୁ ପଡ଼ୁ ଶ୍ୟାମବନ୍ଧୁ ଶୁଣିଲେ, କଟକରେ ଗୋଟିଏ ଝିଅସ୍କୁଲ ଅଛି, ସେଠାରେ ଝିଅମାନେ ପଢ଼ନ୍ତି, ଲୁଗାସିଆଁ ଶିଖନ୍ତି | ସେହି ଦିନଠାରୁ ରେବତୀକୁ ପାଠ ପଢ଼ାଇବାକୁ ଶ୍ୟାମବନ୍ଧୁର ମନ ହେଲା ଏବଂ ଆପଣା ମନର କଥା ବାସୁଦେବକୁ କହିଲା | ବାସୁ ଶ୍ୟାମବନ୍ଧୁକୁ ପିତୃତୁଲ୍ୟ ମାନେ, କହିଲା, "ଆଜ୍ଞା, ମୁଁ ସେହି କଥାଟା କହିବି କହିବି ହେଉଥିଲି |" ଦୁଇଜଣଙ୍କ ପରାମର୍ଶରେ ରେବତୀକୁ ପାଠ ପଢ଼ାଇବାର ସ୍ଥିର ହେଲା | ରେବତୀ ପାଖରେ ବସି ଶୁଣୁଥିଲା, ଦୁଇ ଚିଲାରେ ଘର ଭିତରକୁ ଯାଇ ମାକୁ ଆଉ ଜେଜୀକୁ "ମୁଁ ପାଠ ପ.ଢ଼ିବି, ମୁଁ ପାଠ ପ.ଢ଼ିବି" ଖବର ଦେଲା | ମା କହିଲେ, "ହଉ ହଉ ପ.ଢ଼ିବୁ |" ଜେଜୀ କହିଲେ, "ପାଠ କଣ ଲୋ ? ମାଇକିନିଆ ଝିଅଟା ପାଠ କଣ ? ରନ୍ଧା ବଢ଼ା ଶିଖ, ପିଠାପଣା କରି ଶିଖ, ଝୋଟିଦିଆ ଶିଖ, ଦହିମୁହାଁ ଶିଖ, ପାଠ କଣ ?"
				</p>
				<p>
					ରାତିରେ ଶ୍ୟାମବନ୍ଧୁ ପିଣ୍ଡାରେ ଖଣ୍ଡେ ଆମ୍ବକାଠ ପିଢ଼ା ଉପରେ ବସି ଭାତ ଖାଉଛନ୍ତି, ରେବତୀ ସାଙ୍ଗରେ ବସି ଖାଉଛି | ବୁଢ଼ୀ ଆଗରେ ବସି -- 'ଭାତପୁଞ୍ଜାଏ ଆଣ; ଡାଲିପାଣି ଟିକିଏ ପକେଇ ଯା, ଲୁଣ ଟିକିଏ ଦେ' ଇତ୍ୟାଦି କଥା ବୋହୂ ପ୍ରତି ଆଦେଶ କରୁଛନ୍ତି | କଥା କଥାରେ ବୁଢ଼ୀ କହି ବସିଲେ, "ହଁ ରେ ଶ୍ୟାମ ! ରେବୀ ପାଠ ପ.ଢ଼ିବ -- ପାଠ କ'ଣରେ, ତିରିଲା ଝିଅର ପାଠପଢ଼ା କଣ ?" ଶ୍ୟାମବନ୍ଧୁ କହିଲେ, "ହେଉ, କହୁଛି ତ ପ.ଢ଼ୁ | ଝଙ୍କଡ଼ ପଟ୍ଟନାୟକ ଘର ଝିଅମାନେ ଯେ ଭାଗବତ ବୋଲି ପାରନ୍ତି, ବୈଦେହୀଶ ବିଳାସ ଛାନ୍ଦ ଗାଆନ୍ତି |" ରେବତୀ ଭାରି ଖପା ହୋଇ ଯାଇ ଜେଜୀକୁ ଗାଳି ଦେଇ କହିଲା, "ଯା ଲୋ ବୁଢ଼ୀ, ଡୁଗୁରିଟା |" ତାହା ବାଦ ବାପାକୁ ଅଳି କରି କହିଲା, "ନାଁ ବାଁପାଁ -- ନାଁ ବାଁପାଁ ମୁଁ ପାଁଠଁ ପଁ.ଢ଼ିବିଁ |" ଶ୍ୟାମବନ୍ଧୁ କହିଲେ, "ହଁ -- ହଁ -- ତୁ ପ.ଢ଼ିବୁ |" ସେଦିନ କଥା ଏତିକି |
				</p>
				<p>
					ତହିଁ ଆରଦିନ ଉପରଓଳି ବାସୁଦେବ ସୀତାନାଥ ବାବୁଙ୍କ ପ୍ରଥମପାଠ ଖଣ୍ଡିଏ ନେଇ ରେବତୀକୁ ଦେବାରୁ, ସେ ବଡ଼ ଖୁସି ହୋଇ ବାପା ପାଖରେ ବସି କିତାପର ମୂଳ ପୁଡ଼ାଠାରୁ ଶେଷ ପୁଡ଼ାଯାଏ ଓଲଟାଇ ଓଲଟାଇ ଦେଖିଲା | ସେଥିରେ ହାତୀ, ଘୋଡ଼ା, ଗୋରୁ ଇତ୍ୟାଦିର ଛବି ଦେଖି ଭାରି ଖୁସି ହୋଇଗଲା | ରଜାମାନେ ହାତୀ, ଘୋଡ଼ା ବାନ୍ଧି ଖୁସି ହୁଅନ୍ତି, କେହି ହାତୀ ଘୋଡ଼ା ଚ.ଢ଼ି ଖୁସି ହୁଏ, ଆମ ରେବୀ ଛବିଟା ଦେଖି ଖୁସି | ରେବୀ ଧାଇଁ ଯାଇ ମା'କୁ କିତାପର ଛବି ସବୁ ଦେଖେଇଲା ; ତାହା ବାଦ ଜେଜୀକୁ ଦେଖାଇଲା | ଜେଜୀ କିଞ୍ଚିତ୍‍ ବିରକ୍ତ ହୋଇ କହିଲା, "ହଁ -- ଯା -- ଯା |" ରେବୀ ତାକୁ 'ଦୁର୍‍ ଦୁର୍‍' ଗାଳି ଦେଇ ଫେରି ଆସିଲା |
				</p>
				<p>
					ଆଜି ଦିନଟି ଭଲ -- ଶ୍ରୀପଞ୍ଚମୀ | ରେବତୀ ସକାଳୁ ବୁଡ଼ ପାରି ଗଧୋଇ ନୂଆ ଲୁଗା ଖଣ୍ଡିଏ ପିନ୍ଧି ଘର ବାହାର ହେଉଛି, ବାସୁ ଭାଇ ଆସିଲେ କିତାପ ପଢ଼ାଇ ଦେବ | ବୁଢ଼ୀ ଭୟରେ ବିଦ୍ୟାରମ୍ଭର ଆୟୋଜନ କିଛି ହୋଇ ନାହିଁ | ବେଳ ଛ' ଘ.ଡ଼ି ସମୟରେ ବାସୁ ଯାଇ ପଢ଼େଇ ଦେଲା, ସ୍ବରେ--ଅ, ସ୍ବରେ--ଆ, ହର୍ସ୍ବ--ଇ, ଦୀର୍ଘ--ଈ, ହର୍ସ୍ବ--ଉ, ଦୀର୍ଘ--ଊ, ଇତ୍ୟାଦି | ପ୍ରତିଦିନ ପଢ଼ା ଚାଲିଲା, ପ୍ରତିଦିନ ସଞ୍ଜବେଳେ ବାସୁ ଯାଇ ପଢ଼େଇଦିଏ | ଦୁଇ ବରଷ ମଧ୍ୟରେ ରେବତୀ ଢେର ପ.ଢ଼ିଗଲାଣି | ମଧୁରାଓଙ୍କ ଛାନ୍ଦମାଳା ପ.ଢ଼ିଯିବା ବେଳେ ତୁଣ୍ଡରେ ବାଟୁଳି ବାଜେ ନାହିଁ |
				</p>
				<p>
					ଦିନେ ରାତିରେ ଶ୍ୟାମବନ୍ଧୁ ବସି ଭାତ ଖାଇବା ବେଳେ ମା' ପୁଅ ଦୁଇଜଣ କଥାବାର୍ତ୍ତା ହେଲେ | ପୂର୍ବେ ବୋଧକରୁଁ କିଛି କଥା ହୋଇଥିଲା, ଆଜି ସେହି କଥାର ଉପସଂହାର |
				</p>
				<p>
					ଶ୍ୟାମବନ୍ଧୁ -- କି ମା, ଭଲ ହେବ ନାହିଁ କି ?
				</p>
				<p>
					ବୁଢ଼ୀ -- ହଁ ଭଲ ତ ହେବ ; ଜାତି କଥାଟା ବୁଝିଛୁ ନା ?
				</p>
				<p>
					ଶ୍ୟାମବନ୍ଧୁ -- ମୁଁ ଆଜିଯାଏ ଆଉ କ'ଣ ବୁଝୁଥିଲି ? ଭଲ କରଣ , ଗରିବପୁଅ ହେଲେ କଣ ହେବ, ଜାତି ଭଲ |
				</p>
				<p>
					ବୁଢ଼ୀ -- ଧନ ଦଉଲତ ନାହିଁ ବିଚାର, <br>
					&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ଜାତି କଥାଟା ଆଗେ ପଚାର | <br>
					&nbsp;&nbsp;&nbsp;&nbsp;&nbsp;&nbsp;&nbsp;ଘରେ ରହିବ ତ ?
				</p>
				<p>
					ଶ୍ୟାମବନ୍ଧୁ -- ଘରେ ନ ରହି ଆଉ କୁଆଡ଼େ ଯିବ ? ହଜାର ହେଲେ ମାମୁ ମାଈଁ ନା, ଆଉ କଣ ? 
				</p>
				<p>
					ରେବତୀ ପାଖରେ ବସି ଭାତ ଖାଉଥିଲା , ଏହି କଥାର ମର୍ମ ସେ କଣ ବୁଝିଲା ସେ ଜାଣେ ; ମାତ୍ର ସେହି ଦିନଠାରୁ ତାହାର ଭାବଭଙ୍ଗୀ ଅନ୍ୟରକମ ଦେଖୁଅଛୁଁ | ତାକୁ ବାପା ଆଗରେ ବାସୁଭାଇ ପଢ଼ାଇଦେଲେ କିପରି ଗୋଟାଏ ଲାଜ ମାଡ଼େ ; ଅକାରଣ ସକାରଣ ସବୁବେଳେ ହସ ମାଡ଼େ, ମୁଣ୍ଡ ତଳକୁ ପୋତିଦେଇ ଦୁଇ ଓଠ ବୁଜି ହସ ଲୁଚାଏ | ଏଣିକି ବାସୁ ପଢ଼ାଇ ଦେଲେ କେତେବେଳେ ତୁନି ତୁନି ପଢ଼େ, କେତେବେଳେ ଖାଲି ହୁଁ ହୁଁ କରେ , ପଢ଼ା ସରିଲେ ପାଟି ବୁଜି ହସି ହସି ଘରକୁ ପଳାଇ ଯାଏ | ପ୍ରତିଦିନ ସଞ୍ଜବେଳେ ଦାଣ୍ଡଦୁଆର କବାଟକୁ ଧରି କାହାକୁ ଚାହିଁଥାଏ , ବାସୁ ଆସିଲେ ଘରକୁ ପଳାଏ , ପାଞ୍ଚ ଡାକରେ ବାହାରେ ନାହିଁ | ଏଣିକି ରେବତୀ ଦାଣ୍ଡକୁ କେବେ ବାହାରିଲେ ବୁଢ଼ୀ ଖପା ହୁଏ | 

				</p>
				<p>
					ଦେଖୁଁ ଦେଖୁଁ ପଞ୍ଚମୀକୁ ପଞ୍ଚମୀ ଦୁଇ ବରଷ ହୋଇଗଲାଣି | ବିଧାତାଙ୍କର ବିଧାନ ,  କାହାରି ଦିନ ସମାନ ଭାବରେ ଯିବ ନାହିଁ | ଫଗୁଣମାସିଆ ଦିନ , କାହିଁ କିଛି ନାହିଁ , ଅଚାନକ କାହୁଁ ବା.ଡ଼ି ଆସିଲା -- ସକଳେ ଗ୍ରାମରେ ଶୁଣାଗଲା , ଗୁମାସ୍ତା ଶ୍ୟାମବନ୍ଧୁ ମହାନ୍ତିଙ୍କୁ ବା.ଡ଼ି ଧରିଛି | ମଫସଲ ଗାଁରେ ବା.ଡ଼ି ପ.ଡ଼ିଲେ ତାଟି କବାଟ ପ.ଡ଼ିଯାଏ | ବା.ଡ଼ି ବୁଢ଼ୀ ସତେ ପରା ଟୋକେଇଟିଏ କାଖେଇ ଦାଣ୍ଡରେ ମନୁଷ୍ୟ ଗୋଟାଉଛି , ଏପରି ସମସ୍ତେ ମଣନ୍ତି | ଦୁଆରକୁ କାହାରି ଆସିବାର ନାହିଁ | ମାଇକିନିଆ ଦୁଇଟା କଣ କରିବେ ? ପିଲାଟା ଡକା ପା.ଡ଼ି ଘର ବାହାର ହେଉଛି | ବାସୁଦେବ ଶୁଣି ସ୍କୁଲ ଛା.ଡ଼ି ଧାଇଁଲା | ଡର ନାହିଁ , ଭୟ ନାହିଁ , ଆପଣା ଶରୀର ପ୍ରତି ଭାବନା ନାହିଁ , ଶ୍ୟାମବନ୍ଧୁ ପାଖରେ ବସି ଗୋଡ଼ରେ ହାତ ବୁଲାଉଥାଏ , ପାଣି ଟୋପାଏ ଟୋପାଏ ମୁହଁରେ ଦେଉଥାଏ | ବେଳ ତିନିପ୍ରହର ସମୟରେ ଶ୍ୟାମବନ୍ଧୁ ବାସୁ ମୁହଁକୁ ଚାହିଁ ଖନେଇ ଖନେଇ କହିଲା , "ବାଁ -- ସୁଁ ଏଁ -- ବଁ ଆଁ -- ଗିଁ -- ଲା |" ବାସୁ ଭୋ ଭୋ କରି ଡକା ପା.ଡ଼ିଲା | ଘରେ ଚହଳ ପ.ଡ଼ିଗଲା | ରେବତୀ ଭୂଇଁ ପ.ଡ଼ି ଗ.ଡ଼ୁଥାଏ , ଗ୍ରାମର ଲୋକେ ଶୁଣି କହିଲେ, ହୋଇଗଲା ପରା | ଦେଖୁଁ ଦେଖୁଁ ସଞ୍ଜବେଳକୁ କିଛି ନାହିଁ | କଣ କରିବେ -- ବାସୁଦେବଟା କାଲିକା ପିଲା, ଆଉ ଦୁଇଟା ଭୁଆସୁଣୀ | ଗ୍ରାମର ବନ ଶେଠି ଧୋବା ଜଣେ ଜାଣିବା ଶୁଣିବା ଲୋକ, ତା ଦେହକରେ ପଚାଶ କି ଷାଠିଏ ପାର କଲାଣି | କାଲି ହେଲେ ଯିବାକୁ ହେବ , ଆଜି ହେଲେ ଯିବାକୁ ହେବ , ଲୁଗାପଟା ଦିଖଣ୍ଡ ମଧ୍ୟ ମିଳିବାର ଭରସା | ଗାମୁଛାଟାଏ ଅଣ୍ଟାରେ ଭି.ଡ଼ିଦେଇ କୁରାଢ଼ୀଟାଏ କାନ୍ଧରେ ପକାଇ ହାଜର ହୋଇଗଲା | ଗ୍ରାମରେ କରଣ ସେହି ଘରକ ; ଶାଶୁ , ବୋହୂ , ବାସୁଦେବ ତିନିଜଣ ଧରାଧରି କରି କର୍ମ ଚଳାଇଲେ | ସେ ସମୟର କଥାଗୁଡ଼ାକ ଲେଖିବାକୁ ଆଉ ହାତ ଚଳୁ ନାହିଁ | ଶ୍ମଶାନରୁ ଫେରି ଆସିବା ବେଳକୁ କୁଆଁତାରା ଉଇଁଲାଣି | ଘରେ ପଶିବା ମାତ୍ରକେ ରେବତୀମା ପୋଖରୀପାଣି ଗଲା , ଦେଖୁଁ ଦେଖୁଁ ଦିନ ଦ୍ବିପ୍ରହର ବେଳେ ଗ୍ରାମରେ ହାଟ ହେଲା , ରେବତୀମା ନାହିଁ |
				</p>
				<p>
					ଦିନ ଚାଲିଯାଏ , କାହାରି ଲାଗି ଦିନ ବସିରହେ ନାହିଁ | କାହାର ପାଲିଙ୍କି ଉପରେ ପାଟଛତା , କାହାର ବେ.ଢ଼ି ଉପରେ କୋରଡ଼ା | ଦିନ ଯାଉଛି ସମସ୍ତଙ୍କର, ଯିବ ସମସ୍ତଙ୍କର | ଦେଖୁଁ ଦେଖୁଁ ତିନି ମାସ କଟିଗଲାଣି | ଶ୍ୟାମବନ୍ଧୁ ଘରେ ଦୁଇଗୋଟି ଗାଈ ଥିଲେ , ତହବିଲ ବାକି ଟଙ୍କା ସକାଶେ ଜମିଦାରଘର ଲୋକେ ଆସି ବାନ୍ଧି ଘେନିଗଲେ | ଆମ୍ଭେମାନେ ଜାଣୁ ଜମିଦାରଘର ଟଙ୍କାକୁ ଶ୍ୟାମବନ୍ଧୁ ଶିବନିର୍ମାଲ୍ୟ ପରି ଜ୍ଞାନ କରେ , ଟଙ୍କାଟିଏ ଅସୁଲ ହେଲେ ଜମିଦାର କଚେରିରେ ପୈଠ ନ କରିବାଯାଏ ତାହାର ନିଦ ନାହିଁ | ମାତ୍ର ତାହା ଉପରେ ଟଙ୍କା ଥାଉ ବା ନ ଥାଉ , ଗାଈ ଦିଓଟି ବଡ଼ ଦୁଧିଆଳୀ , ଏ କଥା , ପୂର୍ବରୁ ଜମିଦାରଙ୍କୁ ଜଣାଥିଲା | ତାହା ଛଡ଼ା ଜମିଦାର ଚଷିବାକୁ ଯେ ତିନିମାଣ ଜମି ଦେଇଥିଲେ, ତାହା ଛଡ଼େଇ ନେଲେଣି | ହଳିଆଟା ବା ଘରେ ଆଉ କିଆଁ ରହିବ ? ଦୋଳପୂର୍ଣ୍ଣିମା ଦିନ ସେ ଛା.ଡ଼ିଗଲା | ବଳଦ ଦୁଇଟା ସାଢ଼େ ସତର ଟଙ୍କାରେ ବିକା ଯାଇଥିଲା , ଦୁଇଜଣଙ୍କ କ୍ରିୟାରେ ଖରଚ ଯାଇ ଯାହା ବଳିଥିଲା, ସଟାବଟା କରି ମାସେ ଚଳିଲା | ଆଜି ଢାଳଟା କାଲି ପିତ୍ତଳଟା ବିକାବଟା ବନ୍ଧାଛନ୍ଦାରେ ଆଉ ମାସେ ଗଲା | ବାସୁ ଦୁଇଓଳି ଘରକୁ ଆସେ , ରାତି ଘ.ଡ଼ିଏଯାଏଁ ଥାଏ , ଆଈ ନାତୁଣୀ ଶୋଇବାକୁ ଗଲେ ବସାକୁ ଯାଏ | ବାସୁ କିଛି ଟଙ୍କା ପଇସା ଦେଲେ ଆଈ ବା ନାତୁଣୀ କେହି ନିଅନ୍ତି ନାହିଁ | ବଳେଇ ବଳେଇ କିଛି ଦେଲେ ତାହା ଠଣାରେ ପ.ଡ଼ିଥାଏ | ବାସୁ ଜାଣିପାରି ଆଉ କିଛି ଦିଏ ନାହିଁ | ବୁଢ଼ୀ ପାଖରୁ ଗୋଟାଏ ଦୁଇଟା ପଇସା ନେଇ ସଉଦା କିଣିଦିଏ , ସେହି ଦୁଇପଇସାର ସଉଦାରେ ଆଠ ଦଶଦିନ ଚଳିଯାଏ | ଘରର ଚାଳ ଉ.ଡ଼ିଗଲାଣି , ଛାଉଣି ଦରକାର | ବାସୁ ଦୁଇଟଙ୍କାର ନଡ଼ା କିଣି ବା.ଡ଼ିରେ ଗଦେଇଅଛି , ଶରଣ ହେବାରୁ ଛପରବନ୍ଦି ହୋଇପାରି ନାହିଁ | ବୁଢ଼ୀ ଏବେ ଆଉ ଦିନ ରାତି ବସି କାନ୍ଦେ ନାହିଁ | କେବଳ ସଞ୍ଜ ହେଲେ ବସି କାନ୍ଦେ | କାନ୍ଦି କାନ୍ଦି ତଳେ ପ.ଡ଼ିଯାଏ, ସେହିଠାରେ ରାତି କାଟେ | ରେବତୀ ଧକେଇ ଧକେଇ ପାଖରେ ପ.ଡ଼ିଯାଏ | ବୁଢ଼ୀ ଆଖିକି ଏବେ ଭଲ ଦିଶୁନାହିଁ ; ବାୟାଣୀ ପରି ହୋଇଗଲାଣି | ଏବେ ସେ କାନ୍ଦିବାର ଉଣା କରି ରେବତୀକୁ ଗାଳି ଦେବାକୁ ଆରମ୍ଭ କରିଛି | ଏତେ ଯେ ଦୁଃଖ , ଏତେ ଯେ ଦୁର୍ଦ୍ଦଶା ସବୁର ମୂଳ କାରଣ ରେବତୀ, ଏହା ସେ ମନ ମଧ୍ୟରେ ସ୍ଥିରସିଦ୍ଧାନ୍ତ କରି ସାରିଲାଣି | ରେବତୀ ପାଠ ପ.ଢ଼ିବାରୁ ପୁଅ ମଲା , ବୋହୂ ମଲା , ଜମିଦାରଘର ଗାଈ ବାନ୍ଧି ଘେନିଗଲା | ରେବତୀ କୁଲକ୍ଷଣୀ, ସେ କୁଢଙ୍ଗୀ, ସେ ଲକ୍ଷ୍ମୀଛାଡ଼ୀ | ବୁଢ଼ୀ ଆଖିକୁ ଯେ ଦିଶୁ ନାହିଁ, ତାହାର କାରଣ ରେବତୀର ପାଠପଢ଼ା | ବୁଢ଼ୀ ଗାଳି ଦେବାବେଳେ ରେବତୀ ଆଖିରୁ ଦୁଇଧାରା ବହି ଯାଉଥାଏ, ଡରେ ବୁଢ଼ୀ ପାଖରେ ଛିଡ଼ା ହୋଇପାରେ ନାହିଁ | ବା.ଡ଼ିଦୁଆରେ , ନୋହିଲେ ଘରକୋଣରେ ମୁହଁ ଘୋଡ଼ାଇ କାଠଟି ପରି ବସିଥାଏ | ବାସୁ ମଧ୍ୟ ଦୋଷୀ ; କାରଣ ରେବତୀ ତ ଏତେଦିନଯାଏ ପ.ଢ଼ି ନ ଥିଲା , ସେହି ଆସି ସିନା ପଢ଼ାଇ ଦେଲା | ମାତ୍ର ବୁଢ଼ୀ ବାସୁକୁ କିଛି କହିପାରେ ନାହିଁ , ବାସୁ ନହେଲେ ଘର ଦଣ୍ଡେ ଅଚଳ , ପୁଣି ଜମିଦାରଘର ଲଟ ଛି.ଡ଼ିନାହିଁ | ଜମିଦାରଘର ଲୋକ ଆସି ଆଜି ଏ ହିସାବଟା, କାଲି ସେ ହିସାବଟା ମାଗେ | ବାସୁ ନ ହେଲେ ପାଞ୍ଜି ବିଡ଼ାରୁ ପ.ଢ଼ି ପତର କା.ଢ଼ି ଦେବ କିଏ ? ବାସୁ ନ ଥିବାବେଳେ ସେ ସହଜ କଥାରେ କେବେ କେବେ ଆପଣା ମନ୍ତବ୍ୟ ପ୍ରକାଶ କରିଥାଏ | ରେବତୀ ଆଉ ଏଣିକି ସେହି ଗୃହପ୍ରାଙ୍ଗଣସଞ୍ଚାରିଣୀ ଲୀଳାମୟୀ ପ୍ରତିମା ନୁହେ , ତାହା ପାଟି ଆଉ କେହି ଶୁଣି ନାହିଁ , ବାପ ମା ଗଲାଦିନୁ ତାକୁ ଦାଣ୍ଡଦୁଆରେ ଆଉ କେହି ଦେଖିନାହିଁ | କେତେ ଦିନଯାଏ ଭୋ ଭୋ କରି ଡକା ପାରୁଥିଲା , ଏବେ ଆଉ ପାଟି କରି କାନ୍ଦେ ନାହିଁ ; ମାତ୍ର ଦିବାରାତ୍ର ତାହାର ବଡ଼ ବଡ଼ ଆଖି ଦୁଇଟା ସାନ ସାନ ନୀଳକଇଁ ପରି ପାଣିରେ ଢଳ ଢଳ ହେଉଥାଏ | ତାହାର କ୍ଷୁଦ୍ର ପ୍ରାଣ -- ତହିଁରୁ ଅତି କ୍ଷୁଦ୍ର ମନଟି ଏକାବେଳକେ ଭାଙ୍ଗି ଯାଇଛି | ତା ପକ୍ଷରେ ବର୍ତ୍ତମାନ ଦିନରାତି ସମାନ | ସୂର୍ଯ୍ୟରେ ଆଲୁଅ ନାହିଁ , ରାତିରେ ଅନ୍ଧାର ନାହିଁ , ସମସ୍ତ ଜଗତ୍‍ଶୂନ୍ୟ ! କେବଳ ପିତାମାତାଙ୍କ ମୂର୍ତ୍ତି ହୃଦୟ ପୂର୍ଣ୍ଣ କରିଅଛି | ମା ଏହିଠାରେ ବସିଛନ୍ତି , ବାପା ଚାଲିଯାଉଛନ୍ତି , ତାହା ଆଖିରେ କେବଳ ଏହି ଦୁଇଟା ଦିଶୁଅଛି | ବାପ ମା ମରି ଯାଇଛନ୍ତି, ଆଉ ସେମାନେ ଆସିବେ ନାହିଁ , ଏ କଥା ସେ ବିଶ୍ବାସ କରି ପାରୁନାହିଁ | ପେଟରେ ଭୋକ ନାହିଁ , ଆଖିରେ ନିଦ ନାହିଁ, ଦିବା ନିଶି ଅନୁକ୍ଷଣ ପିତା ମାତା ଧ୍ୟାନ | ଜେଜୀମା ଡରରେ ଖାଇବାକୁ ବସେ | ଭୂଇଁରୁ ପ୍ରାୟ ଉଠେ ନାହିଁ | ଦେହରେ ହାଡ଼ ଚମ ଦୁଇଖଣ୍ଡ ଧୁଡ଼ଧୁଡ଼ ହେଉଛି | କେବଳ ବାସୁଦେବ ଘରକୁ ଆସିଲେ ଉଠି ବସେ , ବଡ଼ ବଡ଼ ଆଖି ଦୁଇଟାରେ ଜଳଜଳ କରି ବାସୁକୁ ଚାହିଁଥାଏ , ବାସୁ ଅନାଇଲେ ସାନ ନିଶ୍ବାସଟିଏ ପକାଇ ମୁଣ୍ଡ ପୋତିଦିଏ | ବାସୁ ପାଖରେ ଥିବାଯାଏ ତାହାକୁ ଚାହିଁ ରହିଥାଏ | ତେତେବେଳେ ତାହାର ଆଉ କିଛି ଜ୍ଞାନ ନ ଥାଏ -- ଆଖିରେ ବାସୁଦେବ , ଚିନ୍ତା ବାସୁଦେବ , ସମଗ୍ର ହୃଦୟଟା ବାସୁଦେବମୟ |
				</p>
				<p>
					ଶ୍ୟାମବନ୍ଧୁ ମରିବାର ଆଜିକୁ ହାତଗଣତିରେ ପାଞ୍ଚ ମାସ, ଜ୍ୟେଷ୍ଠମାସିଆ ଦିନ , ଠିକ୍‍ ଦିନ ଦୁଇ ପ୍ରହର ବେଳେ ବାସୁ ଦୁଆରେ ଡାକିଲା | ଏତେବେଳେ ସେ କୌଣସି ଦିନ ଆସେନାହିଁ | ବୁଢ଼ୀ କୁନ୍ଥେଇ କୁନ୍ଥେଇ ଯାଇ ଦୁଆର ଫିଟାଇ ଦେଲା | ବାସୁ କହିଲା -- "ଜେଜୀମା , (ବାସୁ ବୁଢ଼ୀକୁ ଜେଜୀମା ବୋଲି ବରାବର ଡାକେ) ଦିପୋଟି ଇନ୍ସପେକ୍ଟର ହରିହରପୁର ଥାନାରେ ବସି ପିଲାମାନଙ୍କୁ ପାଠ ପଚାରିବେ , ସବୁ ସ୍କୁଲର ପିଲାମାନେ ଯିବେ , ମୋ ପାଖକୁ ଚିଠି ଆସିଛି , ମୁଁ ପିଲାମାନଙ୍କୁ ନେଇ କାଲି ସକାଳେ ଯିବି , ପାଞ୍ଚଦିନ ଲାଗିବ |" ରେବତୀ କବାଟକଣରେ ଛିଡ଼ାହୋଇ ଶୁଣୁଥିଲା , ଲଠ୍‍କରି ବସି ପ.ଡ଼ିଲା , ଭାଗ୍ୟେ କବାଟ ଧରିଥିଲା , ନୋହିଲେ ପ.ଡ଼ି ଯାଇଥାନ୍ତା | ବାସୁ ପାଞ୍ଚଦିନ ସକାଶେ ଚାଉଳ , ଲୁଣ , ତେଲ , ବାଇଗଣ କିଣି ଆଣି ଅଗଣାରେ ଥୋଇ ଦେଇ ବୁଢ଼ୀକୁ ଜୁହାରଟାଏ ହୋଇ ଶନିବାର ମୁହଁ ସଞ୍ଜବେଳେ ବାହାରିଲା | ବୁଢ଼ୀ କହିଲା , "ବାପା , ଖରାରେ ବୁଲିବୁ ନାହିଁ , ଦେହପାଆକୁ ଚାହିଁବୁ , ବେଳରେ ଦିଟା ତୁଣ୍ଡରେ ଦେବୁ |" ଏହା କହି ନିଶ୍ବାସଟାଏ ପକାଇଲା | ରେବତୀ ଏକଧ୍ୟାନରେ ବାସୁକୁ ଚାହିଁଥାଏ , ଆଜିକା ଚାହାଁଣି ଅନ୍ୟ ରକମ | ଆଗେ ବାସୁ ଚାହିଁଲେ ମୁଣ୍ଡ ତଳକୁ ପୋତି ଦେଉଥିଲା , ଆଜି ସେ ଭାବ ନାହିଁ , ଏକଧ୍ୟାନରେ ବାସୁକୁ ଚାହିଁ ରହିଛି | ବାସୁର ମଧ୍ୟ ଆଜି ଆଗକା ଚାହାଁଣି ନୁହେଁ | ଆଗେ ବାସୁର ଯେମନ୍ତ ଇଛ୍ଛା -- ରେବତୀକୁ ଭଲକରି ଦେଖିବ ; କିନ୍ତୁ ଅନାଇପାରେ ନାହିଁ | ଆଜି ଚାରି ଚକ୍ଷୁର ମିଳନ ; ଆଖି ଫେରାଇବାକୁ କାହାରି ଆୟତ୍ତ ନାହିଁ | ବାସୁ ଚାଲିଗଲାଣି , ଆଉ ଦିନ ନାହିଁ , ଘର ବାହାର ଅନ୍ଧାର ପୂରି ଗଲାଣି | ରେବତୀ ଯେପରି ଚାହିଁଥିଲା , ସେହିପରି ଚାହିଁଅଛି | ବୁଢ଼ୀ ଡାକିବାରୁ ତାହାର ଚେତନା ହେଲା , ଘର ବାହାର ସମସ୍ତ ଅନ୍ଧକାରମୟ |
				</p>
				<p>
					ରେବତୀ ବସି ଦିନ ଗଣୁଛି , ଆଜି ହେଲା ଛ ଦିନ| ବାପ ମା ଗଲା ଦିନୁ ଦାଣ୍ଡ ଦୁଆର ଦେଖି ନ ଥିଲା , ଆଜି ସକାଳୁ ଦାଣ୍ଡଦୁଆରେ ଦୁଇ ଥର ମୁହଁମାରି ଗଲାଣି | ବେଳ ଆନ୍ଦାଜ ଛ ଘ.ଡ଼ି , ହରିହରପୁରରୁ ସ୍କୁଲ ପିଲାମାନେ ଫେରି ଆସିବାମାତ୍ରେ ଲୋକେ ବୋଲା ବୋଲି ହେଲେ -- ହରିହରପୁରରୁ ଫେରି ଆସିବା ସମୟରେ ଗୋପାଳପୁରର ବରଗଛ ମୂଳରେ ପଣ୍ଡିତଙ୍କୁ ବା.ଡ଼ି ଧଇଲା , ଚାରିଥର ପୋଖରୀପାଣି ହେଲା , ଅଧରାତି ବେଳେ ଚାଲିଗଲେ | ଗ୍ରାମଲୋକମାନେ ହାୟ ହାୟ କଲେ , ପୁଅ ଝିଅ ମା ମାଇକିନିଆମାନେ ପାଟିକରି କାନ୍ଦି ପକାଇଲେ | କେହି କହିଲା -- ଆହା କି ରୂପରେ ! କେହି କହିଲା -- କି ଧୀର ରେ ! କେହି କହିଲା -- ଦାଣ୍ଡରେ ଚାଲିଯାଉଥିବ ଯେ ମାଛିଟିକି ମର କହିବ ନାହିଁ |
				</p>
				<p>
					ରେବତୀ ଶୁଣିଲା , ବୁଢ଼ୀ ଶୁଣିଲା | ବୁଢ଼ୀ କାନ୍ଦି କାନ୍ଦି ତାହା କଣ୍ଠ ରୁନ୍ଧି ହୋଇଗଲା , ଆଉ କାନ୍ଦି ପାରିଲା ନାହିଁ , ଶେଷରେ କହି ଉଠିଲା -- "ଆହା ବାପା , ବିଦେଶକୁ ଆସି ଆପଣା ବୁଦ୍ଧିରେ ପ୍ରାଣ ହରେଇଲ ରେ !" 	ଅର୍ଥାତ୍‍ ସେ ଦୁର୍ବୁଦ୍ଧି କରି ରେବତୀକୁ ପାଠ ପଢ଼େଇବାରୁ ମରିଗଲା , ନୋହିଲେ କେଭେ ମରି ନ ଥାନ୍ତା | ଶୁଣିଲା ବେଳୁ ରେବତୀ ଘରେ ଯାଇ ପ,ଡ଼ିଛି , ସୋର ଶବ୍ଦ ନାହିଁ | ସେ ଦିନଟା ଗଲା , ତହିଁ ଆରଦିନ ସକାଳେ ବୁଢ଼ୀ ରେବତୀକୁ ପାଖରେ ନ ଦେଖି ପାଟିକରି ଡାକିଲା  "ଲୋ ରେବତୀ , ଲୋ ରେବି , ଲୋ ନିଆଁ , ଲୋ ଚୁଲି |" 

					<img class="side-illustration hide-on-med-and-down" src="jungle.jpg">

					ବୁଢ଼ୀ ବାୟାଣୀ ପରି ହୋଇ ଗଲାଣି , କାନ୍ଦ ବୋବାଳି ନାହିଁ ; କେବଳ ରାଗରେ ଦିନ ରାତି ରେବତୀକୁ ଗାଳି | ପ.ଡ଼ିଶା ଲୋକେ , ଦାଣ୍ଡଗଲା ଲୋକେ ଯେତେବେଳେ ଇଛ୍ଛା ସେତେବେଳେ ଶୁଣୁଛନ୍ତି , "ଲୋ ରେବତୀ, ଲୋ ରେବି, ଲୋ ନିଆଁ, ଲୋ ଚୁଲି !" ବୁଢ଼ୀ ଆଖିକୁ ଦିଶୁ ନାହିଁ , ଅଣ୍ଡାଳି ଅଣ୍ଡାଳି ଯାଇ ରେବତୀକୁ ପାଇଲା, ଡାକିଲା, ଜବାବ ନ ପାଇ ତା ଦେହରେ ହାତ ବୁଲାଇ ଦେଖିଲା , ଭାରି ଜର , ଦେହରୁ ନିଆଁ ବାହାରୁଛି , ଜ୍ଞାନ ନାହିଁ | ବୁଢ଼ୀ ଢେର ବେଳଯାଏ ବସି କଣ ପାଞ୍ଚିଲା | କଣ କରିବ , କାହାକୁ ଡାକିବ | ମନ ମଧ୍ୟରେ ଜଗତ ସଂସାର ଖୋଜିଲା , ପାଖରେ କାହାକୁ ଦେଖିଲା ନାହିଁ | କିଛି ସ୍ଥିର କରି ନ ପାରି ଖପା ହୋଇ କହିଲା , "ଯାହା ଆପଣାକିଆ , ତହିଁକି ଇଲାଜ କିଆଁ ?" ଅର୍ଥାତ୍‍ ତୁ ପାଠ ପ.ଢ଼ିବାରୁ ଜର ହେଲା , ମୁଁ କଣ କରିବି ?
				</p>
				<p>
					ଦିନେ ଗଲା , ଦୁଇ ଦିନ ଗଲା , ତିନିଦିନ ଗଲା , ଚାରିଦିନ ଗଲା , ପାଞ୍ଚଦିନ ମଧ୍ୟ ଗଲା , ରେବତୀ ମାଟିରେ ଲାଗିଯାଇଅଛି , ଆଖି ଫିଟାଉ ନାହିଁ , ଡାକିଲେ ଉତ୍ତର ନାହିଁ , ଉଁ ଚୁଁ ହେବାକୁ ମଧ୍ୟ ନାହିଁ | ଆଜି ଛ ଦିନ , ରେବତୀ ସକାଳୁ ଦୁଇ ଚାରି ଥର ପାଟି କଲାଣି , ବୁଢ଼ୀ ପାଟି ଶୁଣି ପାଖକୁ ଗଲା , ଦେହରେ ହାତ ବୁଲାଇ ଦେଖିଲା , ଗୋଡ଼ ହାତ ଶୀତଳ , ଡାକିଲେ ହୁଁ ହୁଁ ଜବାବ ଦେଲା | କଟମଟ କରି ମୁହଁକୁ ଚାହୁଁଅଛି , କିଛି ନ ପଚାରିଲେ ମଧ୍ୟ କେତେ କଥା କହି ପକାଉଛି | କୌଣସି କବିରାଜ ଦେଖିଲେ "ତୃଷ୍ଣା ଦାହଃ ପ୍ରଳାପଶ୍ଚ -- " ଇତ୍ୟାଦି ଶ୍ଳୋକ ପ.ଢ଼ି କହନ୍ତେ , "ସନ୍ନିପାତସ୍ୟ ଲକ୍ଷଣଂ |" ମାତ୍ର ବୁଢ଼ୀ କିଛି ଖୁସି ହେଲା | ଦେହରେ ତାତି ନାହିଁ ; କଥା କହୁ ନ ଥିଲା , ପାଟି ଫିଟାଇଲାଣି , ଚାହୁଁ ନ ଥିଲା , ଆଖି ଫିଟାଇଲାଣି ; ପାଣି ପିଇବାକୁ ମାଗିଲାଣି , ଛ ଦିନ ହେଲା ଜିଭରେ ପାଣି ଟୋପାଏ ବାଜି ନାହିଁ , ଚାରିଟା ପଥି ପେଟରେ ପ.ଡ଼ିଲେ ଝିଅଟା ଉଠି ବସିବ | "ତୁ ଶୋଇଥା , ମୁଁ ଚାରିଟା ପଥି ରାନ୍ଧି ଆଣେ ," ଏହା କହି ବୁଢ଼ୀ ବାହାରକୁ ବାହାରି ଆସିଲା | ପଥି ରାନ୍ଧିବ କଣ ? ଘରେ ପାଛିଆ କୁଣ୍ଢେଇ ହାଣ୍ଡି ଆଟିକା ସବୁ ଖୋଜିଲା ; ମୁଠାଏ ଚାଉଳ ନାହିଁ | ନିଶ୍ବାସଟାଏ ପକାଇ ଘ.ଡ଼ିଏ ବସିଲା | ବାସୁ ପାଞ୍ଚ ଦିନକୁ ଚାଉଳ ଡାଲି କିଣି ଦେଇ ଯାଇଥିଲା , ସେଥିରେ ଦଶଦିନ କିଆଁ ଚଳିଗଲା , ବୁଢ଼ୀର ଦୃଷ୍ଟିଶକ୍ତି ଥିଲେ ବୁଝି ପାରିଥାନ୍ତା | ବସି ବିଚାର କଲେ ବୁଦ୍ଧି ଦିଶେ | ଘରେ କଂସା ବାସନ କିଛି ନାହିଁ ; ହାତରେ ଗୋଟାଏ କଣା ଢାଳ ପ.ଡ଼ିଲା , ସେହିଟା ଧରି ହରି ସା ଦୋକାନକୁ ବାହାରିଲା | ହରି ସା ଘର ଗ୍ରାମ ମଝିରେ , ତାହାର ରୀତିମତ ଦୋକାନ ନାହିଁ , ଚାଉଳ , ଡାଲି , ଲୁଣ , ତେଲ ରଖିଥାଏ ; କୌଣସି ଦିନ ବିଦେଶୀ ଲୋକ ପହଞ୍ଚିଗଲେ କିଣନ୍ତି , କେବେ ହେଲେ ଗ୍ରାମଲୋକଙ୍କର କିଛି ଦରକାର ହେଲେ କିଣନ୍ତି | ବୁଢ଼ୀ ଢାଳଟି ଧରି ହରି ସା ଦୁଆରେ ପହଞ୍ଚିଲା | ହରି ସା ବୁଢ଼ୀ ହାତରେ ଢାଳଟି ଦେଖି ଅର୍ଥଟା ବେଶ ବୁଝିଗଲା | ବୁଢ଼ୀ ଆପଣା ଅଭିପ୍ରାୟ ଜଣାଇବାରୁ ହରି ଢାଳଟା ହାତରେ ଧରି ଚାରି ପାଖ ଦେଖି କହିଲା ; "ନାହିଁ ନାହିଁ ମୋ ଘରେ ଚାଉଳ ନାହିଁ ; ଆଉ ଏଇ କଣା ଢାଳଟା ରଖି କିଏ ଚାଉଳ ଦେବ ?" ହରି ଘରେ ଯେ ଚାଉଳ ନ ଥିଲା ତାହା ନୁହେଁ , ଦେବାକୁ ମଧ୍ୟ ଇଛ୍ଛା ; ତେବେ ଶସ୍ତାରେ ନେବାର କଥା | ଚାଉଳ ନ ଥିବାର ଶୁଣି ବୁଢ଼ୀ ମୁଣ୍ଡରେ ତ ବଜ୍ର ପ.ଡ଼ିଲା | କଣ କରିବି , ଝିଅଟା ଜରରୁ ଉଠିଛି ତା ମୁହଁରେ କଣ ଦେବି ? ଘ.ଡ଼ିଏ ବସି ଗଲା ; ବେଳ ବୁ.ଡ଼ି ଆସିଲାଣି ; ହରିକୁ ଦୁଇଥର ଅନାଇଲା | ଯାଏଁ ଝିଅଟା କଣ କରୁଛି ଦେଖେଁ | ଢାଳଟା ଧରି ଉଠୁଛି , ହରି କହିଲା , "ଦିଅ ଦିଅ , ଢାଳଟା ଦିଅ , ଦେଖେଁ ଘରେ କଣ ଅଛି |" ହରି ଢାଳଟା ରଖି ଚାରିମାଣ ଚାଉଳ , ଅଧମାଣେ ଜାଇ , କିଛି ଲୁଣ ଦେଲା | ବୁଢ଼ୀ ଚାରି ଛ ଜାଗା ବସି ଉଠି ଘରେ ଆସି ପହଞ୍ଚିଲା | ଏ ପର୍ଯ୍ୟନ୍ତ ବୁଢ଼ୀ ଦାନ୍ତରେ ଦାନ୍ତକାଠି ବାଜି ନାହିଁ , ଦେହ ମନ କଥା କଣ କହିବୁଁ ? ଘରେ ପହଞ୍ଚି ରେବତୀକୁ ଡାକିଲା | ତାହାର ବିଶ୍ବାସ , ରେବତୀ ଭଲ ହୋଇଗଲାଣି , ପାଣି କା.ଢ଼ି ଦେବ, ସେ ଭାତ ରାନ୍ଧିବ | ରେବତୀ ଜବାବ ନ ଦେବାରୁ ସେ ଭାରି ଖପା ହୋଇ ଯାଇ ଡାକିଲା , "ଲୋ ରେବତୀ , ଲୋ ରେବି , ଲୋ ନିଆଁ , ଲୋ ଚୁଲି !" ଜବାବ ନାହିଁ |
				</p>
				<p>
					ଏଣେ ରେବତୀର ସନ୍ନିପାତ ରୋଗ କ୍ରମଶଃ ବଢୁଛି ; ଭୟାନକ ଯନ୍ତ୍ରଣା , ଦେହ କ୍ରମଶଃ ଶୀତଳ ହେଉଛି , ଜିଭ ଶୁଖିଲାଣି , ଭୟଙ୍କର ପିପାସା , ଜିଭଟା ଯେମନ୍ତ ଭିତରକୁ ଚାଲି ଯାଉଛି | ଥଣ୍ଡା ଜାଗାକୁ ଯିବାର ଇଛ୍ଛା , ଘରଯାକ ଗ.ଡ଼ି ଗ.ଡ଼ି ବାହାରକୁ ଆସିଲା , ସୁଖ ଲାଗିଲା ନାହିଁ | ବା.ଡ଼ି ଦୁଆରକୁ ଯାଇ ପିଣ୍ଡାରେ ବସିଲା | ଦିନ ଶେଷ ହୋଇ ଆସିଲାଣି , ଖୁବ୍‍ ପବନ ବହୁଛି , ବାଡ଼କୁ ଆଉଜି ବସିଲା | ବା.ଡ଼ିଯାକ ଅନାଇଲା , ଏହି ବାପା ଗଲା ବରଷ କଦଳୀ ଲଗାଇଥିଲେ , ଭଣ୍ଡା ବାହାରିଲାଣି , ଦୁଇ ବରଷ ତଳେ ମା ଗୋଟିଏ ପିଦୁ.ଡ଼ି ଗଛ ବା.ଡ଼ିରେ ରୋଇଥିଲେ , ରେବତୀ ଧାଇଁ ଧାଇଁ କୂଅରୁ ଢାଳେ ପାଣି ସେ ଗଛରେ ଦେଇଥିଲା , ସେ ଗଛ କେଡ଼େଟାଏ ହେଲାଣି , ଫୁଲ ଧରିଲାଣି | ସେ ଗଛ ଦେଖି ମା ମନରେ ପ.ଡ଼ିଲେ | ବୁଦ୍ଧି ସ୍ଥିର ନାହିଁ , ମନ ଚଞ୍ଚଳ , ଲଗାଲଗି କିଛି କଥା ମନରେ ପଡୁ଼ ନାହିଁ ; ମାତ୍ର ମାତାର ଆନନ୍ଦମୟୀ ମୂର୍ତ୍ତି ଆଉ ମନକୁ ଛାଡ଼ୁ ନାହିଁ | ସଞ୍ଜ ଗ.ଡ଼ି ଗଲାଣି , ଗଛ ମୂଳରୁ ଡାଳ ଉଢ଼ାଳରୁ ଅନ୍ଧାରଗୁଡ଼ାକ ବାହାରି ବା.ଡ଼ି ପୂରି ଗଲାଣି , ଆଉ କିଛି ଦିଶୁନାହିଁ | ଆକାଶକୁ ଚାହିଁଲା , ପହରିକିଆ ତାରାଟିରୁ ଧକ ଧକ ହୋଇ କିରଣ ବାହାରୁଛି | ଏକ ଧ୍ୟାନରେ ରେବତୀ ସେହି ତାରାକୁ ଚାହିଁଅଛି , ଆଖିରେ ପଲକ ପ.ଡ଼ୁନାହିଁ | ତାରାର ଆକାର କ୍ରମଶଃ ବ.ଢ଼ି ଯାଉଛି , ଚକ୍ର ପରି ଆକାର ହୋଇଗଲାଣି , ଆହୁରି ବୃଦ୍ଧି , କ୍ରମଶଃ ଉଜ୍ଜ୍ବଳ | ଆହା ! ଏ କି ମୂର୍ତ୍ତି ତାରା ମଧ୍ୟରେ ? ଶାନ୍ତିଦାୟିନୀ ପ୍ରେମମୟୀ ଆନନ୍ଦମୟୀ ମାତାଙ୍କର ଅଭୟା ମୂର୍ତ୍ତି ବସି ସ୍ନେହରେ କୋଳକୁ ନେବା ସକାଶେ ଡାକୁଛନ୍ତି | ମା ଦୁଇଗୋଟି କିରଣ ହସ୍ତ ବଢ଼ାଇ ଦେଲେ | ସେହି କିରଣ ଦିଓଟି ଆସି ଦୁଇ ଚକ୍ଷୁ ସ୍ପର୍ଶ କରି ହୃଦୟରେ ପ୍ରବେଶ କଲା | ସେହି ଅନ୍ଧକାର ମଧ୍ୟରେ ଆଉ କୌଣସି ଶବ୍ଦ ନାହିଁ , କେବଳ ନିଶ୍ବାସ ଶବ୍ଦ | ସେ ଶବ୍ଦ କ୍ରମଶଃ ପ୍ରବଳ , ଖୁବ୍‍ ଦୀର୍ଘନିଶ୍ବାସ , ଶେଷରେ ମା ମା , ଦୁଇ ଥର ଅସ୍ପଷ୍ଟ ଶବ୍ଦ ଶୁଭିଲା | ବା.ଡ଼ି ନିସ୍ତବ୍‍ଧ , ନୀରବ |
				</p>
				<p>
					ଏଣେ ବୁଢ଼ୀ ଘୁଷୁରି ଘୁଷୁରି ଯାଇ ରେବତୀ ଶୋଇବା ଜାଗା ଦେଖିଲା , କେହି ନାହିଁ | ଘରଯାକ , ବାହାର ଅଗଣା , ଢେଙ୍କିତଳ , ଢେଙ୍କି ଲାଞ୍ଜ କାହିଁ ନାହିଁ | ମନେ କଲା , ଜର ଭଲ ହୋଇଗଲାଣି , ବା.ଡ଼ିରେ ବୁଲୁଥିବ | ସେହି ଡାକ -- "ଲୋ ରେବତୀ , ଲୋ ରେବି , ଲୋ ନିଆଁ , ଲୋ ଚୁଲି !" ବା.ଡ଼ି ଦୁଆରକୁ ଗଲା , ଅଣ୍ଡାଳି ଅଣ୍ଡାଳି ପିଣ୍ଡାକୁ ଉଠିଲା | ପିଣ୍ଡାଟା ଭୂମିଠାରୁ ଦୁଇହାତ ଉଚ୍ଚ , ହାତେ ଚଉଡ଼ା |
				</p>
				<p>
					"ମଲା , ତୁ ଏଇଠି ବସିଛୁ ?" ଦେହରେ ହାତ ଦେଇ ବୁଢ଼ୀ ପ୍ରଥମେ ଚମକି ପ.ଡ଼ିଲା , ଆଉ ଥରେ ଭଲକରି ଗୋଡ଼ଠାରୁ ମୁଣ୍ଡ ଯାଏ ହାତ ବୁଲାଇଲା , ନାକରେ ହାତ ଦେଇ ଗୋଟାଏ ଉତ୍କଟ ଶବ୍ଦ କଲା , ସଙ୍ଗେ ସଙ୍ଗେ ପିଣ୍ଡା ତଳେ ଦୁଲଦାଲ ଶବ୍ଦ!
				</p>
				<p>
					ଶ୍ୟାମବନ୍ଧୁ ମହାନ୍ତି ଘରର କୌଣସି ପ୍ରାଣୀକୁ ଜଗତରେ ଆଉ କେହି ଦେଖି ନାହାନ୍ତି | ପଡ଼ୋଶିମାନେ ରାତି ପହରକ ସମୟରେ ଶେଷ ଶବ୍ଦ ଶୁଣିଥିଲେ --
				</p>
				<p>
					"ଲୋ ରେବତୀ , ଲୋ ରେବି , ଲୋ ନିଆଁ , ଲୋ ଚୁଲି !"
				</p>

				
				<br>
				<br>
				<br>
				<p style="text-align:center">********************</p>
			</div>

			<div class="col l1 hide-on-med-and-down"><p> </p></div>
			<div class="col l3 hide-on-med-and-down">
				<p class="quotation">
					ଶ୍ୟାମବନ୍ଧୁଟି ବଡ଼ ସିଧା ସଳଖ ଲୋକ, ପ୍ରଜାମାନେ ମାନନ୍ତି, ସୁଖ ପା'ନ୍ତି | ବାପରେ ଧନରେ କହି କହି ଦୁଆର ଦୁଆର ବୁଲି ଖଜଣା ଅସୁଲ କରେ, କାହାରିଠାରୁ ଅନ୍ୟାୟରେ ପଇସାଟିଏ ନିଏ ନାହିଁ
				</p>
				<p class="quotation">
					"ଆହା, ମା ଛେଉଣ୍ଡଟି, କଣ ଖାଏ -- କିଏ ତା ଖାଇବା ଦେଖୁଛି |" 
				</p>
				<p class="quotation">
					"ପାଠ କଣ ଲୋ ? ମାଇକିନିଆ ଝିଅଟା ପାଠ କଣ ? ରନ୍ଧା ବଢ଼ା ଶିଖ, ପିଠାପଣା କରି ଶିଖ, ଝୋଟିଦିଆ ଶିଖ, ଦହିମୁହାଁ ଶିଖ, ପାଠ କଣ ?"
				</p>
				<p class="quotation">
					ଦୁଇ ବରଷ ମଧ୍ୟରେ ରେବତୀ ଢେର ପ.ଢ଼ିଗଲାଣି | ମଧୁରାଓଙ୍କ ଛାନ୍ଦମାଳା ପ.ଢ଼ିଯିବା ବେଳେ ତୁଣ୍ଡରେ ବାଟୁଳି ବାଜେ ନାହିଁ |
				</p>
				<p class="quotation">
					ଫଗୁଣମାସିଆ ଦିନ , କାହିଁ କିଛି ନାହିଁ , ଅଚାନକ କାହୁଁ ବା.ଡ଼ି ଆସିଲା -- ସକଳେ ଗ୍ରାମରେ ଶୁଣାଗଲା , ଗୁମାସ୍ତା ଶ୍ୟାମବନ୍ଧୁ ମହାନ୍ତିଙ୍କୁ ବା.ଡ଼ି ଧରିଛି
				</p>
				<p class="quotation">
					ଘରେ ପଶିବା ମାତ୍ରକେ ରେବତୀମା ପୋଖରୀପାଣି ଗଲା , ଦେଖୁଁ ଦେଖୁଁ ଦିନ ଦ୍ବିପ୍ରହର ବେଳେ ଗ୍ରାମରେ ହାଟ ହେଲା , ରେବତୀମା ନାହିଁ
				</p>
				<p class="quotation">
					ରେବତୀ ପାଠ ପ.ଢ଼ିବାରୁ ପୁଅ ମଲା , ବୋହୂ ମଲା , ଜମିଦାରଘର ଗାଈ ବାନ୍ଧି ଘେନିଗଲା | ରେବତୀ କୁଲକ୍ଷଣୀ, ସେ କୁଢଙ୍ଗୀ, ସେ ଲକ୍ଷ୍ମୀଛାଡ଼ୀ
				</p>
				<p class="quotation">
					ଆଜି ଚାରି ଚକ୍ଷୁର ମିଳନ ; ଆଖି ଫେରାଇବାକୁ କାହାରି ଆୟତ୍ତ ନାହିଁ
				</p>
				<p class="quotation">
					"ଆହା ବାପା , ବିଦେଶକୁ ଆସି ଆପଣା ବୁଦ୍ଧିରେ ପ୍ରାଣ ହରେଇଲ ରେ !"
				</p>
				<p class="quotation">
					"ଯାହା ଆପଣାକିଆ , ତହିଁକି ଇଲାଜ କିଆଁ ?" ଅର୍ଥାତ୍‍ ତୁ ପାଠ ପ.ଢ଼ିବାରୁ ଜର ହେଲା , ମୁଁ କଣ କରିବି ?
				</p>
				<p class="quotation">
					"ଲୋ ରେବତୀ , ଲୋ ରେବି , ଲୋ ନିଆଁ , ଲୋ ଚୁଲି !" 
				</p>
				<p class="quotation">
					ଶ୍ୟାମବନ୍ଧୁ ମହାନ୍ତି ଘରର କୌଣସି ପ୍ରାଣୀକୁ ଜଗତରେ ଆଉ କେହି ଦେଖି ନାହାନ୍ତି
				</p>
			</div>
		</div>
	</div>

	<div class="row" style="width:100%; background:#333; margin-bottom:0px; padding-top:10px; padding-bottom:20px">
		<div class="container">
		<div class="col s12 offest-s1" style="color:white">
			<hr>

			This site is a non-profit effort to promote Odia literature among the younger generations. We are digitizing various short stories by famous and accomplished writers of the Odia society. You can contribute to this effort by typing an Odia story in Unicode Odia and sending it to us.
		</div>
		</div>
	</div>


	<script type="text/javascript" src="../../js/jquery-2.1.4.min.js"></script>
    <script type="text/javascript" src="../../js/materialize.min.js"></script>
    <script type="text/javascript">
    	$(document).ready(function(){
    		$('.tooltipped').tooltip({delay: 20});
    	});
    </script>
</body>
</html>
