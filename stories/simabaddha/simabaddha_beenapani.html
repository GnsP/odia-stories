<!DOCTYPE html>
<html>
<head>
	<meta http-equiv="content-type" content="text/html; charset=UTF-8">
	<link href="http://fonts.googleapis.com/icon?family=Material+Icons" rel="stylesheet">
	<link type="text/css" rel="stylesheet" href="../../css/materialize.min.css"  media="screen,projection"/>
	<meta name="viewport" content="width=device-width, initial-scale=1.0"/>
	<link type="text/css" rel="stylesheet" href="../../css/base.css"  media="screen,projection"/>

	<title> ପୁରୁଣା ଦିନର ଗପ</title>

	<script language="javascript" type="text/javascript">
		var OSName="Unknown OS";
		if (navigator.userAgent.indexOf("Windows NT 5")!=-1) OSName="WinXP";
		if (navigator.userAgent.indexOf("Windows NT 6")!=-1) OSName="Win7";
		if (navigator.userAgent.indexOf("Mac")!=-1) OSName="MacOS";
		if (navigator.userAgent.indexOf("X11")!=-1) OSName="UNIX";
		if (navigator.userAgent.indexOf("Linux")!=-1) OSName="Linux";
	</script>
</head>

<body class="odia">
	<div class="row">
		<div class="col s11">
			<div class="row">
				<div class="col s1" style="float:right"> <p class="flow-text right-text"></p> </div>
				<div class="col s3 l2" style="float:right"> <p class="flow-text right-text"> <a href="../../editor.html">ସହାୟତା</a></p> </div>
				<div class="col s3 l2" style="float:right"> <p class="flow-text right-text"> <a href="../../developer.html">ପ୍ରକାଶକ</a></p> </div>
				<div class="col s3 l2" style="float:right"> <p class="flow-text right-text"> <a href="../../index.html">ମୂଳପୃଷ୍ଠା</a></p> </div>
			</div>
		</div>
	</div>
	<div class="row">
		<div class="container">
			<div class="col s12 l8">
				<h4>ସୀମାବଦ୍ଧ</h4>
				<h6>ବୀଣାପାଣି ମହାନ୍ତି </h6>
				<hr>
				<br>
				<p class="opening_para">
					କଦମ୍ବ, କୃଷ୍ଣଚୂଡା କି ବକୁଳ ଗଛ ନହୋଇ ସୁନାରି ଗଛଟା ଯେ କାହିଁକି ଜୀବନରେ ଗୋଟାଏ ନିର୍ଜୀବ ସାକ୍ଷୀ ରୂପେ ସବୁ କଥାରେ ମୁହଁକୁ ଚାହିଁ ଛିଡା ହେଲା, ସେଇଟା ତାର ମନ ସହଜରେ ବୁଝିପାରେ ନାହିଁ୤ ସବୁ ବଡ ବଡ ଘଟଣା ସହିତ ସୁନାରି ଗଛଟା ମନକୁ ମନ ଯେମିତି ଯୋଡି ହୋଇ ଯାଏ୤
				</p>
				<p>
					ପ୍ରଥମେ ଅନଭ୍ୟସ୍ତ ଭାବରେ ସାଇକେଲ୍ ଶିଖୁ ଶିଖୁ ଛିଟିକି ସେ ପଡିଯାଇ ସୁନାରି ଗଛକୁ ଧରି ପକାଇଥିଲା୤ କଲେଜରେ ପଢିବାକୁ ଯାଉ ଯାଉ ପ୍ରିୟମ୍ବଦା ପାଇଁ ସେ ସୁନାରି ଗଛର ଫୁଲ ନେଇଯାଇଛି୤ ଆଉ ନିଛାଟିଆ ଉଦୁଉଦିଆ ଖରାବେଳେ କେମିତି କିଏ ଡାକିଲା ପରି ସେ ଗଛମୂଳେ ବସି ଯାଇଛି କେତେବାର୤ ଷ୍ଟ୍ରାଇକ୍ ସାରି ଫେରନ୍ତା ପଥରେ ସ୍ଲୋଗାନର ପାମ୍ପ୍ଲେଟ୍ କେତେଟା ବି ସେ ଗଛରେ ଲଗାଇ ଦେଇଛି୤ ଆଉ ସେଇଠି ସେ ନିରୋଳାରେ ବଡ ପାଟିରେ ବାପାଙ୍କୁ ଉତ୍ତର ଦେବା ପାଇଁ ରିହରସାଲ୍ କରିଛି୤ ସେହି ଗଛମୂଳେ ଯେମିତି ସବୁ ସୁବୁଦ୍ଧି ଆଉ କୁବୁଦ୍ଧି ଜୀବନରେ ମୁଣ୍ଡରେ ହାବୁଡୁବୁ ଖାଏ୤
				</p>
				<img class="side-illustration hide-on-med-and-down" src="face.jpg">
				<p>
					ଗାଁରୁ କି ଦୂରରୁ କିଏ ଆସିଲେ ସେ ତାଙ୍କୁ ସହର ବୁଲାଇ ନିଏ୤ ନିଜକୁ ଗୋଟେ ବଡ ଗାଇଡ୍ ହିସାବରେ ଭାବିବାକୁ ତାକୁ ଭଲ ଲାଗେ୤ ବାଟସାରା କହି ଚାଲେ ସେ- ହେଇ ଦେଖ ଷ୍ଟେସନ ,ରେଭେନ୍ସା କଲେଜ, ପୋଷ୍ଟଅଫିସ, ମେଡିକାଲ କଲେଜ, ହାଇକୋର୍ଟ୍, ମହିଳା କଲେଜ, ଚଣ୍ଡୀମନ୍ଦିର, ଖାନନଗର, ଚର୍ଚ୍ଚ, ମସ୍ଜିଦ୍ ଇତ୍ୟାଦି...ଇତ୍ୟାଦି ସହ ସେମାନଙ୍କର ମନଗଢା ଇତିହାସ୤ ଶେଷକୁ ହେଇ ଦେଖ 'ସୁନାରି ଗଛ'...ଫୁଲ୤ ସୁନାଫୁଲ ତେଜରେ କେମିତି ସୂର୍ଯ୍ୟକୁ ଟପି ଯାଇଛି୤ ଅଜଣା ଦର୍ଶକ ସ୍ତମ୍ଭିତ ହୁଏ୤ ଜଣା ଦର୍ଶକ ସତେ ବା ନୂଆ କିଛି ଆବିଷ୍କାର କରେ୤
				</p>
				<p>
					ସେଦିନ 'ଗରିବି ହଟାଓ' ଆନ୍ଦୋଳନ ଉପରେ ଏକ ଭାଷଣ ଦେଇସାରି ସେ ଏକ ଅଦ୍ଭୁତ ଉଦ୍ଦୀପନା ନିଜ ଭିତରେ ଅନୁଭବ କରିଥିଲା୤ ଖାଲି ଗୁଡାଏ ସୁନେଲି ସ୍ବପ୍ନ ତାକୁ କୁତୁକୁତୁ କରି ଅସ୍ଥିର କରିଦେଇଥିଲା୤ ସତେ କ'ଣ ଏସବୁ ସମ୍ଭବ? ସୁନାରି ଗଛରେ ଲହଡି ମାରୁଥିବା ଫୁଲର ଢେଉ ସତ ସତ ସୁନା ପାଲଟି ଗଲା କି? ଟିଣ, ନଡା, ପୋଲ ତଳେ ତାଳ ବାହୁଙ୍ଗା ଘେରା ଘରଗୁଡାକ ସବୁ କ'ଣ ସୁନା ପାଲଟି ଗଲା କି ଆଉ? ପ୍ୟାଣ୍ଟ ଆଉ ସାର୍ଟ୍ ପକେଟରେ ଗୁଡାଏ ସୁନାରି ଫୁଲ ପୂରାଇ ସେ ଘରକୁ ଗଡ ଜିତିଲା ପରି ଫେରିଲା୤
				</p>
				<p>
					ବୋଉ ପଚାରିଲା-"ପକେଟରେ କ'ଣ ପୂରେଇଛୁ କିରେ?" ଉତ୍ତର ଦେବା ଆଗରୁ ଚୂନି ପକେଟରେ ହାତ ପୂରେଇ କହିଲା-"ଭାଇ ଲଜେନ୍ସ ଆଣିବ କହିଥିଲ...ଏତେଗୁଡାଏ...୤"
				</p>
				<p>
					ଏତକ କହି ମୁହଁ ତାର ଫିକା ପଡିଗଲା୤ କାରଣ ବାହାରି ଆସିଲା ତାର ଟିକି ପାପୁଲିରେ ସୁନାରି ଫୁଲର କେତୋଟି ଝରା ପାଖୁଡା୤
				</p>
				<p>
				ବୋଉ ହସି ଦେଇ କହିଥିଲା-" ବାଇଆଟା ! ଏମ୍.ଏ. ପାସ୍ କଲୁ କେଉଁଠି ଯାଇ ଚାକିରି ବାକିରି ଖବର ବୁଝି ବାପା ପଛକୁ ଟିକେ ଅଣ୍ଟା ଲଗେଇ ଦିଅନ୍ତୁ ନା, ରାତି ଅଧ ଯାଏ ଟିଂ ଟିଂ ବୁଲି ଫୁଲ ତୋଳୁଛୁ ? ମୁଁ ଏଣେ ଚାହିଁ ବସିଛି... ଭାତ ଶୁଖିଗଲାନି୤ ଚାଲିଲୁ...୤"
				</p>
				<p>
					ଅଣଓସାରିଆ ବାରଣ୍ଡାରେ ଟିଣ ଚେୟାର ଦେହରେ ବାପା ବସିଥିବା ଅବସ୍ଥାରେ ତେର୍ଚ୍ଛେଇ ଚାହିଁଲେ ଟିକେ ଜୀବନକୁ୤ ଛାତି ଭିତରଟା ଧଡପଡ ହୋଇ ଉଠିଲା୤ ସେ ପଛପଟ ଦେଇ ଭାଙ୍ଗିଗଲା ବେଳେ ବାପା ବିଡିଟା ଆଗକୁ ଫୋପାଡି କହିଲେ-" ତୁମେ ସେ ବାରିଷ୍ଟରଙ୍କ ପୁଅ ସାଙ୍ଗରେ ଏତେ ମିଳାମିଶା କରିବାଟା ମୁଁ ଉଚିତ ମନେ କରୁନାହିଁ୤ ଏମିତି ସଭା ସମିତି ଛାଡି ଅନ୍ତତଃ ନିଜକୁ ଚଳେଇବାର ବନ୍ଦୋବସ୍ତଟା କର...ଆଉ ତିନି ମାସ ରହିଲା...ତେଣିକି...୤"
				</p>
				<p>
					ଜୀବନର ଏହି ତିନିମାସ ରହିବା କଥାଟା ଏକ ସପ୍ତାହ ଭିତରେ ତିନିହଜାର ଥର ସେ ଶୁଣିଛି୤ ଆଉ ତା ସହିତ ତୁ ବଦଳରେ ତୁମେ ଶବ୍ଦ୤ ତିନିମାସ ପରେ ସତେ ଅବା ଏକ ପ୍ରଳୟ ଝଞ୍ଜା ଏ ଘରକୁ ଧ୍ବଂସ କରିଦେବ୤ ଉଡେଇ ନେଇ ପକେଇ ଦେବ କେଉଁ ମରୁଭୂମିରେ ! ରିଟାୟାର ତ ଏ ଦେଶରେ ଅନେକ ଲୋକ କରୁଛନ୍ତି- ତାଙ୍କମାନଙ୍କର ପୁଅମାନେ ବେକାର, ଝିଅମାନେ ଅବିବାହିତା, ବାପ ମା'ମାନେ ରୋଗଯନ୍ତ୍ରଣାରେ ଛଟପଟ- ଏଇଟା କିଛି ନୂଆ କଥା ନୁହେଁ୤ ବାରିଷ୍ଟର ପୁଅ ସହିତ ଜୀବନର ଚାକିରି କି ବାପାଙ୍କ ରିଟାୟାରମେଣ୍ଟ କିମ୍ବା ଅନଟନ କୌଣସିଟା ସଂପୃକ୍ତ ନୁହେଁ୤ ତଥାପି ସେ କଥା କହନ୍ତି ଏକ ଭିନ୍ନ ମୁଡ୍‌ରେ ଥିଲାବେଳେ- ଜୀବନ ନିଜର ସାଂସାରିକ ଅକ୍ଷମତା ଯୋଗୁଁ ଉତ୍ତର ଦେବାକୁ ସଂକୋଚ ମନେକରେ୤ ଏହି ଅସମୟରେ କଥାଟା ବେଶୀ ବାଧିଲା ଯେମିତି...୤
				</p>
				<p>
					ଚାଉଳ ଗନ୍ଧଉଛି୤ ନାକ ଟେକି ହୋଇଯାଉଛି ମନକୁ ମନ୤ ଦି ଦିନ ହେଲା ଯେଉଁ ଚାଉଳ ଆସିଛି ତାକୁ ଛୁଇଁ ହେଉନି୤ ମାତ୍ର ମୁହଁ ଖୋଲି ଏକଥା କିଏ କେଉଁ ତାକତରେ କିଏ କହିବ?
				</p>
				<p>
					"ବୋଉ?"
				</p>
				<p>
					"କ'ଣ?"
				</p>
				<p>
					"ରାତିରେ ରୁଟି କଲୁନି? ଚାଉଳ ଠାରୁ ଅଟା ଶସ୍ତା...୤"
				</p>
				<p>
					"ସବୁଦିନ ତ କରେ-ହେଲେ ଆଜି ବାମ୍ଫ ପଡି ପାପୁଲିଟା ସିଝି ଯାଇଛି...ଚକଟି ପାରିଲିନି୤ ଦିନଟାଏ ସେମିତି ଚଳେଇ ନିଅ୤"
				</p>
				<p>
					"କାହିଁ ଦେଖେ?"
				</p>
				<p>
					ବୋଉର ଡାହାଣ ହାତ ପାପୁଲି ଉପରେ ଦି'ତିନିଟା ଡିମା ଡିମା ଫୋଟକା୤ ଗୋରା ହାତଟା ସିଝି କଳାକାଠ୤ ଅନେଇ ହଉନି୤ ହାତରେ ଚଟୁ ଧରି ବୋଉ ଭାତ ବାଢିବା କଥାଟା ସେ ଜାଣି ପାରିନି...୤
				</p>
				<p>
					ଜୀବନର ଅତର୍କିତରେ ପାଟିରୁ ବାହାରିଗଲା-
				</p>
				<p>
					"ସାଙ୍ଗେ ସାଙ୍ଗେ କେଉଁ ଡାକ୍ତରକୁ ଦେଖେଇଥାନ୍ତୁ ନା...କ'ଣ ଲଗେଇଛୁ?"
				</p>
				<p>
					"ନାଇଁମ, କିଛି ହେବନି...ସେମିତି ଭଲ ହୋଇଯିବନି...ତୁ ଖା' ଖାଇଲୁ...୤"
				</p>
				<p>
					ଜୀବନ ଥାଳିରେ ଗାର କାଟି ଅନ୍ୟମନସ୍କ ହୋଇଗଲା୤ ଆର ବର୍ଷ ଚୁନିର ଗୋଡଟା ପନିକି ମାଡି କଟିଯାଇ ରକ୍ତସ୍ରୋତରେ ଘରଟା ଭାସିଗଲା ପରେ ବି ତ ଘରେ ଡାକ୍ତର ଡକା ହୋଇନଥିଲା କି ଚୁନିକୁ କେହି ଡାକ୍ତରଖାନା ନେଇ ଯାଇନଥିଲେ୤ ସେଦିନ ଜୀବନ ଭାବିଥିଲା ସପ୍ତମ କନ୍ୟା ହୋଇଥିବାରୁ ବାପା ବୋଧେ ଭାବୁଛନ୍ତି-ଚୁନି ମରିଗଲେ ତାଙ୍କର କିଛି କ୍ଷତି ହେବ ନାହିଁ୤ କିନ୍ତୁ ବାପା ତ ଚୁନିକୁ ଗେଲ କରିବାର ସେ ଅନେକ ସମୟରେ ଦେଖିଛି୤
				</p>
				<p>
					ଆଉ ବୋଉ ତ ସାମାନ୍ୟ, ତା'ର ରୋଗ ଶୋକ କେବେ ହୋଇଛି ଏବଂ ଏ ଘରେ କିଏ ଜାଣେ ସେ କଥା -ସେ ଅନ୍ତତଃ ଜାଣେ ନାହିଁ୤ ଜୀବନ ହଠାତ୍ ଖାଇବା ଛାଡି ଉଠିଗଲା...୤
				</p>
				<p>
					ବୋଉ ବ୍ୟସ୍ତ ହୋଇ କହିଲା ବାପାଙ୍କୁ ଶୁଣେଇ-"କି ଚାଉଳ ଆଣିଛ? ବନ ଦି'ଦିନ ହେଲା ଦି'ଗୁଣ୍ଡା କରି ବି ଖାଉନି୤"
				</p>
				<p>
					ବାପାଙ୍କର ଉତ୍ତର ଶୁଣିବାକୁ ଧୈର୍ଯ୍ୟ ନଥିଲା୤ ସେ ଦୁମ୍ ଦୁମ୍ କରି ବିଛଣାରେ ପଡିଗଲା୤ ଏମ୍.ଏ. ପାସ୍ କରିବାର ଦୁଇ ବର୍ଷ ପରେ ଯଦି ତା'ର ବାପା ତାକୁ ଚାକିରି କରିବା କଥା କହିଲେ ସେଥିରେ ତ କିଛି କ୍ଷତି ନାହିଁ? ମାତ୍ର ସେ କ'ଣ ଚେଷ୍ଟା ନ କରିଛି? ଆଇ.ଏ.ଏସ୍., ଓ.ଏ.ଏସ୍. ପରୀକ୍ଷା ଦେଉଛି୤ ଅଧ୍ୟାପକ ଚାକିରି ପାଇଁ ଦରଖାସ୍ତ ପକାଇଛି୤ ଆଉ ଯେତେ ଯେଉଁଠି ପୋଷ୍ଟ ଖାଲି ହେଲା ସେଠିକି ବି ଦୌଡୁଛି୤ ଏବେ ଆଉ ଉପାୟ କ'ଣ? ହେଇ ହେଇ ବେକାର ଥିବାରୁ ସଭା ସମିତି ବକ୍ତୃତା ଟିକେ ବଢିଯାଇଛି୤ ବାପାଙ୍କର ତିନି ମାସ ରହିଲା... ତା' ପୂର୍ବରୁ ପନ୍ଦର ଜଣଙ୍କୁ ସେ ଭରଣ ପୋଷଣ କରିଛନ୍ତି୤ ଦିନେ ହେଲେ ତା'କୁ ଚାକିରି କରିବା କଥା କି ସାଙ୍ଗ ସାଥି ସମ୍ପର୍କରେ ମନ୍ତବ୍ୟ ଦେଇ ନାହାନ୍ତି୤
				</p>
				<p>
					ବାପାଙ୍କ ଅଣ୍ଟାକୁ ସଳଖି ଦେବାକୁ ତା'ର ଚାକିରି ଦରକାର୤ ବୋଉର ପୋଡା ଘା' ପାଇଁ ଔଷଧର ଆବଶ୍ୟକତା କ'ଣ ନାହିଁ? ଅଛି, ସେଇଟା ବୋଉ ପାଖରେ ଗୌଣ୤
				</p>
				<p>
					ତେବେ ବଡ ହତାଶା ଲାଗିଲା ତାକୁ୤ ଚାକିରି ନପାଇ ତା'ରି ପରି ଛାତ୍ରମାନେ କିପରି ସର୍ବହରା ପରି ଘୂରି ବୁଲୁଛନ୍ତି ସେ ଦୃଶ୍ୟଗୁଡା ଛବି ପରି ତା' ଆଖି ଆଗରେ ନାଚିଗଲା୤
				</p>
				<p>
					ଜୀବନର ଭୋକିଲା ପେଟରେ ନିଆଁ ଜଳୁଥିଲା୤ ଦିନ ସାରା ଉପବାସ କହିଲେ ଚଳେ୤
				</p>
				<p>
					କିପରି ଗୋଟାଏ ଅସ୍ବସ୍ତି...୤
				</p>
				<img class="side-illustration hide-on-med-and-down" src="flowers.jpg">
				<p>
					ବୋଉ ଆସିଲା ଘର ଭିତରକୁ୤ କଂସା ତାଟିଆରେ ମୁଢି...ରାଗି ଆସୁ ଆସୁ ଜୀବନ ହସି ପକାଇ କହିଲା-" ଫେର୍ କାହିଁକି ମୁଢି ଆଣିଛୁ? ମୁଁ ତ ଖାଇଛି...୤"
				</p>
				<p>
					"ହଉ ! ବାପାଙ୍କ ଉପରେ ଚାପଟା ପଡୁଛି୤ ତୁ ବଡ ପୁଅ... ପଦେ ଅଧେ କଥା କହିଦେଲେ...୤"
				</p>
				<p>
					"ନାହିଁ ମ... ସେମାନେ ବଡ ଲୋକର ପିଲା...୤"
				</p>
				<p>
					ଶ୍ରେଣୀହୀନ ସମାଜ ବିଷୟରେ ବୋଉ ତ କିଛି ଜାଣେନି୤ "ଗରିବି ହଟାଓ" ଆନ୍ଦୋଳନରେ ସବୁ ତଥାକଥିତ ବଡଲୋକେ କେମିତି ଝାସ ଦେଇଛନ୍ତି -ସାମ୍ୟବାଦ ପ୍ରତିଷ୍ଠା ପାଇଁ ଆଜିର ଜନତାର ବ୍ୟାକୁଳତା, ଏ ସମ୍ବନ୍ଧରେ ତା'ର ବୋଉ କ'ଣ ଜାଣେ? ଆଉ ବାପା? ଜୀବନ ସାରା ଟଙ୍କା ଛଡା ଆଉ କିଛି ଭାବି ନାହାନ୍ତି? ଏତିକି ବେଳେ ବୋଉ ତା ପାଟିରେ ବାଁ ହାତରେ ମୁଠେ ମୁଢି ଖୁଆଇଦେଲା୤
				</p>
				<p>
					"ତୋ ରୁଲି ଗଲା କୁଆଡେ?"
				</p>
				<p>
					ବୋଉ ହସି ଦେଇ କହିଲା-" ସେ ପଟଟା ଭାଙ୍ଗିଦେଇ ରମା ପୁଅ ଏକୋଇଶାକୁ ଖଡୁ ପଠେଇଲି୤ ରମା ମନ କଷ୍ଟ କରିବନି...? ପ୍ରଥମ ପୁଅ...୤ ହଉ ତୁ ଚାକିରି କଲେ... ଠାକୁର ଚାହିଁଲେ...୤"
				</p>
				<p>
					ବୋଉ ରହିଗଲା ହସିଦେଇ୤ ଦଲକାଏ ଶୀତଳ ପବନରେ ସୁନାରି ଫୁଲର ପତଳା ପାଖୁଡା ଟେବୁଲ୍ ଉପରୁ ତଳକୁ ଖସି ପଡିଲା୤
				</p>
				<p>
					ଜୀବନ ହସିଦେଇ କହିଲା-"ଠାକୁରଙ୍କୁ ପ୍ରାର୍ଥନା କଲେ ସୁନାରି ଫୁଲ ସୁନା ପାଲଟି ଯାଆନ୍ତାନି? ଏମିତି କ'ଣ ଏବେ ଆଉ ହୋଇ ପାରିବନି?"
				</p>
				<p>
					ବୋଉ ଜବାବ ଦେଲା-"ହବନି କାହିଁକି? ସବୁ ହବରେ ବାୟା, ଭକ୍ତି ନିଷ୍ଠା ଥିଲେ କୋଉ କଥା ଅସମ୍ଭବ ହେବନି...୤"
				</p>
				<p>
					ଜୀବନର ମନ ହେଉଥିଲା ବୋଉ କାନ୍ଧରେ ମୁଣ୍ଡ ଲଦି କାନ୍ଦିବାକୁ୤ ଏମ୍.ଏ. ପାସ୍ କରି ସତେ ବା ତା'ର ଛାତି ଲୁହା ପରି ଟାଣ ହୋଇଯାଇଛି୤ ମାତ୍ର କାନ୍ଦି ପାରିଲାନି, କ୍ଷୋଭ ଆକ୍ରୋଶରେ ସେ ସୁନାରି ଫୁଲଗୁଡାକ ଦଳି ପକାଇଲା କେବଳ !!!...
				</p>

				<br>
				<br>
				<br>
				<p style="text-align:center">********************</p>
			</div>

			<div class="col l1 hide-on-med-and-down"><p> </p></div>
			<div class="col l3 hide-on-med-and-down">
				<p class="quotation">
					ଶେଷକୁ ହେଇ ଦେଖ 'ସୁନାରି ଗଛ'...ଫୁଲ୤ ସୁନାଫୁଲ ତେଜରେ କେମିତି ସୂର୍ଯ୍ୟକୁ ଟପି ଯାଇଛି୤ ଅଜଣା ଦର୍ଶକ ସ୍ତମ୍ଭିତ ହୁଏ୤ ଜଣା ଦର୍ଶକ ସତେ ବା ନୂଆ କିଛି ଆବିଷ୍କାର କରେ୤
				</p>
				<p class="quotation">
					" ବାଇଆଟା ! ଏମ୍.ଏ. ପାସ୍ କଲୁ କେଉଁଠି ଯାଇ ଚାକିରି ବାକିରି ଖବର ବୁଝି ବାପା ପଛକୁ ଟିକେ ଅଣ୍ଟା ଲଗେଇ ଦିଅନ୍ତୁ ନା, ରାତି ଅଧ ଯାଏ ଟିଂ ଟିଂ ବୁଲି ଫୁଲ ତୋଳୁଛୁ ? ମୁଁ ଏଣେ ଚାହିଁ ବସିଛି... ଭାତ ଶୁଖିଗଲାନି୤ ଚାଲିଲୁ...୤"
				</p>
				<p class="quotation">
					ବୋଉର ଡାହାଣ ହାତ ପାପୁଲି ଉପରେ ଦି'ତିନିଟା ଡିମା ଡିମା ଫୋଟକା୤ ଗୋରା ହାତଟା ସିଝି କଳାକାଠ୤ ଅନେଇ ହଉନି୤ ହାତରେ ଚଟୁ ଧରି ବୋଉ ଭାତ ବାଢିବା କଥାଟା ସେ ଜାଣି ପାରିନି...
				</p>
				<p class="quotation">
					ହବନି କାହିଁକି? ସବୁ ହବରେ ବାୟା, ଭକ୍ତି ନିଷ୍ଠା ଥିଲେ କୋଉ କଥା ଅସମ୍ଭବ ହେବନି...
				</p>
			</div>
		</div>
	</div>

	<div class="row" style="width:100%; background:#333; margin-bottom:0px; padding-top:10px; padding-bottom:20px">
		<div class="container">
		<div class="col s12 offest-s1" style="color:white">
			<hr>

			This site is a non-profit effort to promote Odia literature among the younger generations. We are digitizing various short stories by famous and accomplished writers of the Odia society. You can contribute to this effort by typing an Odia story in Unicode Odia and sending it to us.
		</div>
		</div>
	</div>

	<script type="text/javascript" src="js/jquery-2.1.4.min.js"></script>
    <script type="text/javascript" src="js/materialize.min.js"></script>
</body>
</html>
